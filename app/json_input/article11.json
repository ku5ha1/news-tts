{
  "title": "ಜನಪದ ಮಾಸಪತ್ರಿಕೆ : ದಯವಿಟ್ಟು ಪ್ರಕಟಿಸಲು ವಿನಂತಿ",
  "description": "ಎಡೆದೊರೆ ನಾಡು: ನಮ್ಮ ರಾಯಚೂರು ನಮ್ಮ ಹೆಮ್ಮೆಯ ಭಾರತದ ಐತಿಹಾಸಿಕ ಸ್ಮಾರಕಗಳು, ದೇವಾಲಯಗಳು, ಇತಿಹಾಸ ಕುರುಹುಗಳು, ಪ್ರವಾಸಿ ತಾಣಗಳು ಎಲ್ಲರ ಮನ ಸೆಳೆದಿವೆ. ಇದರಂತೆ ಕರ್ನಾಟಕವು ಸಹ ಹಲವು ವೈಶಿಷ್ಟö್ಯತೆಗಳನ್ನು ತನ್ನ ಒಡಲಲ್ಲಿ ಇಟ್ಟುಕೊಂಡು ಸಾಂಸ್ಕೃತಿಕ ಪರಂಪರೆಯನ್ನು ಉತ್ತುಂಗಕ್ಕೆ ಒಯ್ದಿದೆ. ಕರ್ನಾಟಕ ಒಂದು, ಹಲವು ಜಗತ್ತುಗಳು ಎಂಬ ಮಾತಿದೆ. ಇದರಂತೆ ಇಲ್ಲಿ ನೋಡುವಂತಹ ಪ್ರೇಕ್ಷಣೀಯ ಸ್ಥಳಗಳು ಸಾಲು ಸಾಲು ಇವೆ. ನಾಡಿನ ಪ್ರತಿಯೊಂದು ಜಿಲ್ಲೆ ತನ್ನದೇ ಆದ ವೈಶಿಷ್ಟö್ಯತೆಯಿಂದ ಕೂಡಿದೆ. ವಿಶೇಷವಾಗಿ ಕರ್ನಾಟಕದ ರಾಯಚೂರು ಜಿಲ್ಲೆಯು ಅನ್ನ, ಚಿನ್ನ, ಬೆಳಕನ್ನು ನೀಡುವ ವಿಭಿನ್ನತೆಯಿಂದ ಕೂಡಿದೆ. ಕಲ್ಯಾಣ ಕರ್ನಾಟಕದ ವ್ಯಾಪ್ತಿಯಲ್ಲಿ ಬರುವ ಇದು ಕಲೆ, ಸಾಹಿತ್ಯ, ಸಂಸ್ಕೃತಿ, ಐತಿಹಾಸಿಕವಾಗಿ ಅಲ್ಲದೆ ಭೌಗೋಳಿಕವಾಗಿಯೂ ನಮ್ಮ ಗಮನ ಸೆಳೆಯುತ್ತಿದೆ. ರಾಯಚೂರು ಜಿಲ್ಲೆಯ ಉತ್ತರಕ್ಕೆ ಕೃಷ್ಣಾ ಮತ್ತು ದಕ್ಷಿಣಕ್ಕೆ ತುಂಗಭದ್ರಾ ನದಿ ಹರಿದಿವೆ. ಎರಡು ನದಿಗಳ ಮಧ್ಯ ಇರುವ ಕಾರಣ ರಾಯಚೂರು ಜಿಲ್ಲೆಯು ಇರ್ದೊರೆ ನಾಡು, ಎಡೆದೊರೆ ನಾಡು ಮತ್ತು ದೋ ಅಬ್ ಪ್ರದೇಶವೆಂದು ಖ್ಯಾತಿಯನ್ನು ಪಡೆದಿದೆ. ಭೌಗೋಳಿಕ ದರ್ಶನ ಕರ್ನಾಟಕದ ಈಶಾನ್ಯ ಭಾಗದಲ್ಲಿ ರಾಯಚೂರು ಜಿಲ್ಲೆ ಇದೆ. ಈ ಹಿಂದೆ ಹೈದ್ರಬಾದ್ ಕರ್ನಾಟಕ ಎಂದು ಕರೆಸಿಕೊಳ್ಳುತ್ತಿದ್ದ ರಾಯಚೂರು ಜಿಲ್ಲೆ ೧೫ ೧೯ ಮತ್ತು ೧೬ ೫೦ ಅಕ್ಷಾಂಶ ಮತ್ತು ೭೫ ೨೦ ಮತ್ತು ೭೭ ೪೦ ರೇಖಾಂಶಗಳ ನಡುವೆಯಿದೆ. ಗಾತ್ರದ ದೃಷ್ಠಿಯಿಂದ ಅಂದರೆ ಭೌಗೋಳಿಕವಾಗಿ ೪.೪ರಷ್ಟು ಜಾಗವನ್ನು ಆಕ್ರಮಿಸಿ ಭೌಗೋಳಿಕವಾಗಿ ರಾಜ್ಯದ ಎರಡನೇ ಅತಿದೊಡ್ಡ ಜಿಲ್ಲೆಯಾಗಿದೆ. ಒಟ್ಟು ೬, ೮೨೭ ಚದರ ಕಿ.ಮೀ ವಿಸ್ತೀರ್ಣ ಹೊಂದಿದೆ. ಭೂಮಿ ಕಪ್ಪು ಮತ್ತು ಕೆಂಪು ಮಿಶ್ರಿತ ಮಣ್ಣು ಸಾಮಾನ್ಯವಾಗಿ ಜಿಲ್ಲೆಯ ಕೇಂದ್ರ ಭಾಗಗಳಲ್ಲಿ ಇದ್ದರೆ, ಉಳಿದೆಡೆ ಮರಳು ಮಿಶ್ರಿತ ಕೆಂಪು ಮಣ್ಣು ಇದೆ. ಇಲ್ಲಿಯ ಭುಮಿಯನ್ನು ನಾಲ್ಕು ಭಾಗಗಳಾಗಿ ವಿಂಗಡಿಸಬಹುದು. ಕೆಂಪು ಮಸಾರಿ ಭೂಮಿ, ಹಾಳು ಭೂಮಿ, ಕೆಂಪು ಎರೆ ಭೂಮಿ, ಕಪ್ಪು ಎರೆ ಭೂಮಿ. ಜಿಲ್ಲೆಯಲ್ಲಿ ಎರಡು ರೀತಿಯ ಬೆಳೆಗಳಿವೆ. ಮುಂಗಾರು ಮತ್ತು ಹಿಂಗಾರು. ಭತ್ತ, ಹತ್ತಿ, ಕಡಲೆ, ಜೋಳ, ಹೈಬ್ರಿಡ್ ಸಜ್ಜೆ, ತೊಗರಿ, ಹೆಸರು, ಸೂರ್ಯಕಾಂತಿ, ಶೇಂಗಾ, ಬಿಳಿ ಜೋಳ ಜಿಲ್ಲೆಯ ಪ್ರಮುಖ ಬೆಳೆಗಳಾಗಿವೆ. ಲಿಂಗಸ್ಗೂರು ತಾಲ್ಲೂಕಿನಲ್ಲಿ ಜೋಳ, ಸಜ್ಜೆ, ನವಣೆ, ಶೇಂಗಾ, ಹೆಸರು, ಎಳ್ಳು, ತೊಗರಿ, ಔಡಲ ಮುಂತಾದ ಮುಂಗಾರು ಬೆಳೆಗಳನ್ನು ಹೆಚ್ಚಾಗಿ ಬೆಳೆಯುತ್ತಾರೆ. ದೇವದುರ್ಗ, ಮಾನ್ವಿ ಮತ್ತು ಸಿಂಧನೂರುಗಳಲ್ಲಿ ಅಗಸೆ, ಭತ್ತ, ಹತ್ತಿ, ಗೋಧಿ ಮುಂತಾದ ಹಿಂಗಾರು ಬೆಳೆಗಳನ್ನು ಹೆಚ್ಚಾಗಿ ಬೆಳೆಯುತ್ತಾರೆ. ಭತ್ತಕ್ಕೆ ಮತ್ತು ಹತ್ತಿಗೆ ಜಿಲ್ಲೆ ಹೆಸರುವಾಸಿಯಾಗಿದೆ. ಈ ಜಿಲ್ಲೆಯ ಹವಾಮಾನ ಆದ್ರರಹಿತ ಉಷ್ಣವಾಗಿದ್ದು, ಹೆಚ್ಚು ಸೆಖೆಯಿಂದ ಕೂಡಿದ ಒಣಹವೆ ಇರುತ್ತದೆ. ಬೇಸಿಗೆಯಲ್ಲಂತೂ ಉಷ್ಣ ತಾಪಮಾನ ೪೫ ಡಿಗ್ರಿ ಸೆಂಟಿಗ್ರೇಡಿನವರೆಗೆ ಏರುತ್ತದೆ. ರಾಯಚೂರು ಇತಿಹಾಸ ವಿಜಯ ನಗರದ ಕಾಲದಲ್ಲಿ ಬಹಳ ಮಹತ್ವದ ಪಾತ್ರವಹಿಸಿದ್ದ ರಾಯಚೂರು ಜಿಲ್ಲೆ ಕೋಟೆ ಕೊತ್ತಲೆಗಳ ನಗರಿಯಾಗಿದೆ. ಜಿಲ್ಲೆಯ ತುಂಬಾ ಕೋಟೆ ಕೊತ್ತಲೆಗಳು ಮಾತ್ರವಲ್ಲದೆ, ಶಾಸನಗಳು, ವೀರಗಲ್ಲುಗಳು, ನಾಣ್ಯಗಳು ಹೀಗೆ ಇನ್ನು ಮುಂತಾದ ಸ್ಮಾರಕಗಳು, ಗತಕಾಲದ ಚರಿತ್ರೆ ಹೇಳುವ ಇತಿಹಾಸದ ಕುರುಹುಗಳು ನಮಗೆ ನೋಡಲು ಈಗಲೂ ಕಾಣಸಿಗುತ್ತವೆ. ರಾಯಚೂರು ಜಿಲ್ಲೆಯ ಭೂಮಿ ಫಲವತ್ತಾಗಿದ್ದು ಈ ಭೂ ಪ್ರದೇಶವನ್ನು ವಶಪಡಿಸಿಕೊಳ್ಳಲು ಅಥವಾ ಸ್ವಾಧೀನಪಡಿಸಿಕೊಳ್ಳಲು ಇತಿಹಾಸದಲ್ಲಿ ಹಲವಾರು ಯುದ್ಧಗಳು ನಡೆದಿವೆ. ಮುದಗಲ್, ರಾಯಚೂರು, ಮಲಿಯಬಾದ್, ಜಲದುರ್ಗದ ಕೋಟೆಗಳು ರಾಯಚೂರು ಜಿಲ್ಲೆಯ ಗತ ಇತಿಹಾಸದ ಕಥೆ ಹೇಳುತ್ತವೆ. ಜಿಲ್ಲೆಯ ಇತಿಹಾಸದಲ್ಲಿ ವಿಜಯನಗರ ಅರಸರ, ಬಹುಮನಿ ಸುಲ್ತಾನರ, ಬಿಜಾಪುರ ಆದಿಲ್ಶಾಹಿ ಆಳ್ವಿಕೆಯ ಕಾಲಘಟ್ಟ ಬಹುಮುಖ್ಯವಾಗಿದೆ. ರಾಯಚೂರು ಹೆಸರಿನ ಹಿನ್ನಲೆ ಆಗಿನ ವಿಶಾಲ ಮೈಸೂರಿನ ಹತ್ತೊಂಬತ್ತು ಜಿಲ್ಲೆಗಳಲ್ಲಿ ಒಂದಾಗಿದ್ದ ರಾಯಚೂರು ಗುಲಬರ್ಗಾ ವಿಭಾಗದ ವಿಸ್ತಾರದಲ್ಲಿ ಎರಡನೇಯದಾಗಿದೆ. ರಾಯಚೂರು ಹೆಸರಿನ ಹಿನ್ನಲೆ ನೋಡುವುದಾದರೆ ರಾಯಚೂರಿಗೆ ಮುಂಚೆ ರಾಜಊರು, ಪರ್ಮನ ರಾಜೂರು, ರಾಚನೂರು, ರಾಜಚೂರು ಎಂಬ ಹೆಸರು ಇತ್ತೆಂದು ಇತಿಹಾಸದ ಪುಟಗಳಿಂದ ತಿಳಿದು ಬರುತ್ತದೆ. ರಾಯಚೂರು ಕೋಟೆ ನಮ್ಮ ರಾಯಚೂರು ಜಿಲ್ಲೆಯು ಕೋಟೆಗಳಿಂದ ಕೂಡಿದ್ದು, ಇದು ಜಿಲ್ಲೆಯ ಆಕರ್ಷಣೆಯಲ್ಲಿ ಒಂದಾಗಿದೆ. ವಿಶೇಷವಾಗಿ ರಾಯಚೂರು, ಮುದಗಲ್, ಜಲದುರ್ಗ, ದೇವದುರ್ಗದ ಕೋಟೆಗಳು ಸುಭದ್ರ ಕೋಟೆಗಳಾಗಿದ್ದು ಇವು ನಾಡಿನಾದ್ಯಂತ ಹೆಸರನ್ನು ಮಾಡಿವೆ. ರಾಯಚೂರು ನಗರದಲ್ಲಿ ಎರಡು ಸುತ್ತಿನ ಕೋಟೆಗಳನ್ನು ಕಾಣಬಹುದು. ಅವುಗಳನ್ನು ಹೊರ ಕೋಟೆ ಮತ್ತು ಒಳಕೋಟೆ ಎಂದು ಕರೆಯಲಾಗುತ್ತದೆ. ಈ ಎರಡು ಸುತ್ತಿನ ಕೋಟೆಗಳನ್ನು ದಕ್ಷಿಣಕ್ಕಿರುವ ಬೆಟ್ಟಕ್ಕೆ ಜೋಡಿಸಲಾಗಿದೆ. ಒಳಗಿನ ಸುತ್ತು ವಿಠ್ಠಲಪ್ಪ ನಾಯಕ ಕಟ್ಟಿಸಿದ್ದರೆ, ಎರಡನೆಯ ಸುತ್ತು ಇಬ್ರಾಹಿಂ ಆದಿಲ್ ಷಾಹ ೧೫೪೯ರಲ್ಲಿ ಕಟ್ಟಿಸಿದ್ದಾನೆ. ಮುಖ್ಯವಾಗಿ ರಾಯಚೂರು ನಗರದಲ್ಲಿನ ವಿವಿಧ ದರವಾಜಗಳ ಹೆಸರಿನ ಕೋಟೆಗಳು ಗಮನ ಸೆಳೆಯುತ್ತವೆ. ಅವುಗಳೆಂದರೆ ಮೆಕ್ಕಾ ದರವಾಜ, ಸೈಲಾನಿ ದರವಾಜ, ಸಿಕಂದರಿ ದರವಾಜ, ನವರಂಗ ದರವಾಜ, ಕಾಟಿ ದರವಾಜ, ಕಂದಕ ದರವಾಜ, ದೊಡ್ಡಿ ದರವಾಜ, ನೈರುತ್ಯ ಪರಕೋಟ ದ್ವಾರ, ಬ್ರಿಟಿಷರ ಶಸ್ತಾçಗಾರ, ಕೋಟೆ ತಟಿತರಾಯ ಪರಕೋಟ ದ್ವಾರ ಹೀಗೆ ದರವಾಜ, ದ್ವಾರಗಳ ಹೆಸರನ್ನು ಹೊತ್ತ ಈ ಕೋಟೆಗಳು ಅಲ್ಲದೆ ಯಾತೀಮ ಷಾ ಮಸೀದಿ, ಏಕ ಮಿನಾರ ಮಸೀದಿ, ಅಂಧೇರಿ ಬಾವಡಿ, ಖಾಸ ಬಾವಡಿ, ಬಾಲ ಹಿಸ್ಸಾರ, ಬಾಲ ಹಿಸ್ಸಾರಕ್ಕೆ ತೆರಳುವ ದಾರಿ, ಅಸ್ಲಾರ ಷರೀಫ, ಪ್ರಾಚೀನ ಹಿಂದು ಅರಮನೆ, ಕೋಟೆಯ ಜೌಮಿ ಮಸೀದಿ, ದಫರ ಕಿ ಮಸೀದಿ, ಮೀರ ಹಸನ ಸಾಹೇಬ್ ದರ್ಗಾ, ಹಜಾರಾ ಬೇಗ್ ಮಸೀದಿ, ಪೆಟ್ಲಾ ಬುರುಜು, ನೀರಿನ ತೊಟ್ಟಿ, ಕಾಲಿ ಮಸೀದಿ, ಷೇಖ್ ಮಿಯಾನ್ ಸಾಹೇಬ್ ದರ್ಗಾ ಮತ್ತು ಮಸೀದಿ, ಕಾಕತೀಯ ಶಾಸನ, ಸೈಲಾನಿ ದರ್ಗಾ, ಕಲ್ಲಾನೆ, ತೀನ್ ಕಂದೀಲ್ ಹೀಗೆ ಮಸೀದಿ, ದರ್ಗಾಗಳು, ಶಾಸನಗಳು ಗತಕಾಲದ ಇತಿಹಾಸವನ್ನು ನಮ್ಮ ಮುಂದೆ ತೆರೆದಿಡುತ್ತವೆ. ಹೆಜ್ಜೆ ಹೆಜ್ಜೆಗೂ ಇತಿಹಾಸದ ಕುರುಹುಗಳು ಇತಿಹಾಸವನ್ನು ನಮ್ಮ ಮುಂದೆ ತೆರೆದಿಡಲು ಆಗಿನ ಕಾಲದ ನೋಟು, ನಾಣ್ಯಗಳು, ಶಾಸನಗಳು, ಕೋಟೆ ಕೊತ್ತಲೆಗಳು, ಹಸ್ತಪ್ರತಿಗಳು ನಮಗೆ ಸಹಕಾರಿಯಾಗುತ್ತವೆ. ರಾಯಚೂರಿನಲ್ಲಿ ಸಾಕಷ್ಟು ಶಾಸನಗಳು, ವೀರಗಲ್ಲುಗಳು ಹೆಜ್ಜೆ ಹೆಜ್ಜೆಗೂ ಇದ್ದು ಅವುಗಳನ್ನು ಸಂರಕ್ಷಿಸಬೇಕಾಗಿದೆ. ರಾಯಚೂರು ನಗರಕ್ಕೆ ಬಸ್ ಮೂಲಕ ಬಂದು ಬಸ್ ನಿಲ್ದಾಣ ಇಳಿಯುತ್ತಲೇ ನಮಗೆ ಬೃಹತ್ ಬೆಟ್ಟ ಕಾಣುತ್ತದೆ. ಇದನ್ನು ಗುಬ್ಬೇರ ಬೆಟ್ಟ ಎಂದು ಕರೆಯುವರು. ಈ ಬೆಟ್ಟ ರಾಯಚೂರಿನ ಬಸ್ ನಿಲ್ದಾಣದ ಸುತ್ತಲಿನ ಪ್ರದೇಶದ ಜನರಿಗೆ ಸಾಮಾನ್ಯವಾಗಿ ಕಾಣಸಿಗುತ್ತದೆ. ಐತಿಹಾಸಿಕವಾದ ಈ ಬೆಟ್ಟದ ಮೇಲೊಂದು ಕಲ್ಲಿನಲ್ಲಿ ಮಾಡಿದ ಸ್ಮಾರಕ ಕಂಡು ಬರುತ್ತದೆ. ಇದು ಕಾವಲು ಕೋಟೆಯಂತೆ ಇದ್ದು, ಬೆಟ್ಟದ ಎತ್ತರದ, ತುತ್ತ ತುದಿಯಲ್ಲಿ ಕೋಟೆ ಕಟ್ಟಿ, ಇದರ ಮೂಲಕ ಶತ್ರುಗಳ ಚಲನವಲನಗಳನ್ನು ಗುರುತಿಸಿ ಸೆದೆ ಬಡೆಯುವ ವ್ಯವಸ್ಥೆಯನ್ನು ಹೊಂದಿದ್ದರು. ರಾಯಚೂರು ನಗರದ ಬಸ್ ನಿಲ್ದಾಣದ ಬಳಿಯ ಕೋಟೆಯ ಗೋಡೆಯ ಮೇಲೆ ೪೨ ಅಡಿ ಉದ್ದದ ೩ ಅಡಿ ಅಗಲವಿರುವ ಕಲ್ಲು ಬಂಡೆಯ ಮೇಲೆ ಒಂದು ಶಾಸನವಿದೆ. ಇದು ಕಾಕತಿಯ ಅರಸನಾದ ಎರಡನೇಯ ಪ್ರತಾಪರುದ್ರನ ಕಾಲದ್ದಾಗಿದ್ದು, ಪ್ರತಾಪರುದ್ರನ ದಂಡನಾಯಕನಾದ ಗೋರೆ ಗನ್ನಯ್ಯರೆಡ್ಡಿಯ ಆದೇಶದಂತೆ ವಿಠ್ಠಲನಾಥನೆಂಬ ಅಧಿಕಾರಿಯು ಆದವಾನಿ, ಮಾನ್ವಿ ಕೋಟೆಗಳನ್ನು ಗೆದ್ದು ರಾಯಚೂರಿಗೆ ಬಂದನು. ಇಲ್ಲಿ ಸರ್ವರಾಷ್ಟç ಪ್ರಜಾರಕ್ಷಣಾರ್ಥವಾಗಿ ಕಲ್ಲಿನ ಭದ್ರವಾದ ಕೋಟೆಯನ್ನು ಕಟ್ಟಿಸಿದನೆಂದು ಆ ಶಾಸನದಲ್ಲಿ ಹೇಳಿದೆ. ಅಲ್ಲದೆ ರಾಯಚೂರಿನ ಬಸ್ ನಿಲ್ದಾಣದ ಆವರಣದ ಐತಿಹಾಸಿಕವಾದ ಕುಲುಮೆ, ನಗರದ ಬಸ್ ನಿಲ್ದಾಣದಿಂದ ತೀನ್ ಕಂದಿಲ್ ಹೋಗುವ ರಸ್ತೆಯಲ್ಲಿ ಏಕ್ ಮಿನಾರ್ ಸ್ಮಾರಕವು ಎಂತವರನ್ನಾದರೂ ಸೆಳೆಯುತ್ತದೆ. ಇದರ ತಳಪಾಯವು ೧೩ ಅಡಿ ಇದ್ದು, ಎತ್ತರ ೬೫ ಅಡಿ ಇದೆ. ರಾಯಚೂರು ಜಿಲ್ಲೆಯ ತುಂಬಾ ಬೆಟ್ಟ ಗುಡ್ಡಗಳನ್ನು ಮತ್ತು ಬೃಹತ್ ಬಂಡೆಗಳನ್ನು ಕಾಣುತ್ತೇವೆ. ಸ್ಥಳೀಯವಾಗಿ ಸುಲಭವಾಗಿ ಸಿಗುವ ಈ ಕಲ್ಲುಗಳ ಸಹಾಯದಿಂದಲೇ ಸುಭದ್ರ ಕೋಟೆಗಳನ್ನು ಅಂದಿನ ಸಾಮ್ರಾಜ್ಯಗಳು ಕಟ್ಟಿಕೊಂಡಿದ್ದವು. ಬೆಟ್ಟಗಳಲ್ಲಿ ಗುಹೆಗಳಿದ್ದು ಅಲ್ಲಿ ಪೂರ್ವಜರ ರೇಖಾಚಿತ್ರಗಳನ್ನು ಮತ್ತು ಕೆಲ ಬಣ್ಣಗಳಿಂದ ಕೂಡಿದ ಚಿತ್ರಗಳನ್ನು ಕಾಣಬಹುದು. ಇವು ಪ್ರಾಗೈತಿಹಾಸಿಕ ತಾಣಗಳೆಂದು ಹೆಸರುವಾಸಿಯಾಗಿವೆ. ಜಿಲ್ಲೆಯ ಕಲ್ಲೂರು, ಮಸ್ಕಿ, ಮಾನ್ವಿ ಪಟ್ಟಣದ ಬೆಟ್ಟಗುಡ್ಡ, ಮಾನ್ವಿಯ ಬೈಲ್ ಮರ್ಚೇಡ್, ಲಿಂಗಸೂಗೂರಿನ ಪಿಕಳಿಹಾಳ ಇನ್ನು ಮುಂತಾದ ಪ್ರದೇಶಗಳಲ್ಲಿ ಆದಿಮಾನವರ ಕುರುಹುಗಳನ್ನು, ಗುಹಾಚಿತ್ರಗಳನ್ನು ಕಾಣಬಹುದು. ಕಲೆ, ಸಾಹಿತ್ಯ ರಾಯಚೂರು ಜಿಲ್ಲೆಯ ಜನಪದರು, ರಂಗಭೂಮಿಯ ಕಲಾವಿದರು, ಸಮುದಾಯ ಕಲಾವಿದರು, ಸಾಹಿತಿಗಳು, ಚಿತ್ರಕಲಾವಿದರು, ಗಾಯಕರು, ನೃತ್ಯ ಕಲಾವಿದರು, ಸಂಗೀತ ಕಲಾವಿದರು, ರಾಯಚೂರು ಜಿಲ್ಲೆಯ ಕಲಾ ಸಿರಿವಂತಿಕೆಯನ್ನು ಹೆಚ್ಚಿಸಿದ್ದಾರೆ. ದಾಸ ಸಾಹಿತ್ಯ, ಕನ್ನಡ ಗಜಲ್ ಸಾಹಿತ್ಯ, ಶರಣ ಸಾಹಿತ್ಯ, ಹೈಕು ಸಾಹಿತ್ಯ, ಕಥಾ ಸಾಹಿತ್ಯ, ದಲಿತ ಸಾಹಿತ್ಯ ಇನ್ನು ಮುಂತಾದ ಪ್ರಕಾರಗಳು ನಾಡಿನಲ್ಲಿ ಹೆಸರುವಾಸಿಯಾಗಿವೆ. ದೇಶದ ಸ್ವಾತಂತ್ರö್ಯಕ್ಕಾಗಿ ಈ ಭಾಗದವರು ಸಹ ಹೋರಾಡಿ ತಮ್ಮ ಅಮೂಲ್ಯ ಕೊಡುಗೆ ಸಲ್ಲಿಸಿದ್ದಾರೆ. ವಿಶೇಷವಾಗಿ ಹೈದ್ರಬಾದ್ ಕರ್ನಾಟಕ ವಿಮೋಚನೆಗಾಗಿ ಅನೇಕರು ಹೋರಾಡಿದ್ದಾರೆ. ಇಲ್ಲಿ ಸೆಪ್ಟೆಂಬರ್ ೧೭ರಂದು ಕಲ್ಯಾಣ ಕರ್ನಾಟಕ ಉತ್ಸವವೆಂದು ಧ್ವಜಾರೋಹಣ ಮಾಡಲಾಗುತ್ತದೆ. ಆಡಳಿತ ಜಿಲ್ಲೆಗೆ ರಾಯಚೂರು ಎಂಬ ಹೆಸರು ರಾಯಚೂರು ಜಿಲ್ಲಾ ಕೇಂದ್ರದಿಂದ ಬಂದಿದೆ. ಇದು ಕಲಬುರಗಿ ವಿಭಾಗಕ್ಕೆ ಸೇರಿದೆ. ಪ್ರಸ್ತುತ ರಾಯಚೂರು ಜಿಲ್ಲೆಯು ರಾಯಚೂರು, ಸಿಂಧನೂರು, ಮಾನ್ವಿ, ದೇವದುರ್ಗ, ಲಿಂಗಸ್ಗೂರು, ಸಿರಿವಾರ ಮತ್ತು ಮಸ್ಕಿ ಎಂಬ ಏಳು ತಾಲೂಕುಗಳನ್ನು ಹೊಂದಿದೆ. ದೇವದುರ್ಗದ ಅರೇಕೆರಾವೂ ತಾಲೂಕು ಎಂದು ಘೋಷಣೆಯಾಗಿದ್ದು ತಾಲೂಕು ಅಸ್ತಿತ್ವಕ್ಕೆ ಬಂದಿದೆ. ಈ ಹಿಂದೆ ಅಂದರೆ ೧೯೫೬ರಲ್ಲಿ ರಾಯಚೂರು ಮತ್ತು ಲಿಂಗಸೂಗೂರು ಎಂಬ ಎರಡು ಜಿಲ್ಲೆಗಳಿದ್ದವು. ಅಂದು ರಾಯಚೂರು ಜಿಲ್ಲೆಯ ವ್ಯಾಪ್ತಿಗೆ ರಾಯಚೂರು, ಯಾದಗಿರಿ, ದೇವದುರ್ಗ, ಮಾನ್ವಿ, ಆಲಂಪುರ, ಗದ್ವಾಲ ತಾಲೂಕುಗಳಿದ್ದವು. ಲಿಂಗಸೂಗೂರು ಜಿಲ್ಲೆಯ ವ್ಯಾಪ್ತಿಗೆ ಲಿಂಗಸೂಸೂರು, ಕುಷ್ಟಗಿ, ಗಂಗಾವತಿ, ಸಿಂಧನೂರು, ಶಹಾಪುರ, ಸುರಪುರ ತಾಲೂಕುಗಳಿದ್ದವು. ೧೯೫೬ರಲ್ಲಿ ರಾಜ್ಯಗಳ ಪುನರ್ ವಿಂಗಡನೆಯಾದಾಗ ರಾಯಚೂರಿನಲ್ಲಿ ಒಟ್ಟು ಒಂಬತ್ತು ತಾಲೂಕುಗಳಿದ್ದವು. ರಾಯಚೂರು, ಮಾನ್ವಿ, ಸಿಂಧನೂರು, ದೇವದುರ್ಗ, ಗಂಗಾವತಿ, ಕೊಪ್ಪಳ, ಕುಷ್ಟಗಿ, ಯಲಬುರ್ಗಾ ಮತ್ತು ಲಿಂಗಸೂಗೂರು ಈ ತಾಲೂಕಗಳನ್ನು ಒಳಗೊಂಡ ರಾಯಚೂರು ಜಿಲ್ಲೆಯು ಆಗ ಅಸ್ತಿತ್ವದಲ್ಲಿತ್ತು. ಮುಂದೆ ೧೯೯೭ರಲ್ಲಿ ರಾಯಚೂರಿನಿಂದ ಕೊಪ್ಪಳ ಬೇರ್ಪಟ್ಟು ಪ್ರತ್ಯೇಕ ಜಿಲ್ಲೆಯಾಯಿತು. ಪ್ರತೀ ತಾಲ್ಲೂಕು ವಿಶೇಷ! ರಾಯಚೂರು ಜಿಲ್ಲೆಯು ನಾಡಿನ, ದೇಶದ ಮಾತ್ರವಲ್ಲದೇ ಜಗತ್ತಿನ ನಕಾಶೆಯಲ್ಲಿ ವಿಶಿಷ್ಟವಾಗಿ ಕಂಡುಬರುತ್ತದೆ. ಇದಕ್ಕೆ ಮೂಲ ಕಾರಣ ಜಿಲ್ಲೆಯಲ್ಲಿನ ಪ್ರತೀ ತಾಲ್ಲೂಕುಗಳು ವಿಶೇಷತೆಯನ್ನು ತಮ್ಮ ಒಡಲಲ್ಲಿ ಇಟ್ಟುಕೊಂಡು ಜಿಲ್ಲೆಯ ಸಿರಿಯನ್ನು ಹೆಚ್ಚಿಸಿವೆ. ಜಿಲ್ಲೆಯ ಏಳೂ ತಾಲ್ಲೂಕುಗಳಲ್ಲಿ ಇರುವಂತಹ ಭೌಗೋಳಿಕ, ಐತಿಹಾಸಿಕ, ಸಾಹಿತ್ಯಿಕ, ಆರ್ಥಿಕ, ಧಾರ್ಮಿಕ, ಶೈಕ್ಷಣಿಕ, ವೈಜ್ಙಾನಿಕ, ಸಾಂಸ್ಕೃತಿಕ ಇನ್ನು ಮುಂತಾದ ವಲಯಗಳಿಂದ ತನ್ನದೇ ಆದ ವಿಭಿನ್ನತೆಯನ್ನು ಹೊಂದಿ ರಾಯಚೂರು ಜಿಲ್ಲೆಯ ವಿಶೇಷ ಪರಂಪರೆಯನ್ನು ಮುಂದುವರೆಸಿಕೊAಡು ಹೋಗುತ್ತಿವೆ. ಜಿಲ್ಲೆಯ ತಾಲ್ಲೂಕುಗಳ ವಿಶೇಷತೆಗಳ ಒಂದು ಝಲಕ್ ನೋಡುವುದಾದರೆ ರಾಯಚೂರು ತಾಲ್ಲೂಕು ತನ್ನ ಒಡಲಲ್ಲಿ ಐತಿಹಾಸಿಕ ಕೋಟೆ ಕೊತ್ತಲೆಗಳನ್ನು, ಧಾರ್ಮಿಕ ಕ್ಷೇತ್ರಗಳನ್ನು, ಪ್ರವಾಸಿ ತಾಣಗಳನ್ನು ಒಳಗೊಂಡಿದೆ. ಬೆಳಕು ನೀಡುವ ಶಕ್ತಿನಗರದ ಕೆ.ಪಿ.ಟಿ.ಸಿ.ಎಲ್, ಅತಿದೊಡ್ಡ ಹತ್ತಿ ಮಾರುಕಟ್ಟೆ, ಭತ್ತದ ಬಟ್ಟಲು ಎಂದೇ ಖ್ಯಾತಿಯನ್ನು ಪಡೆದಿದೆ. ಮಲಿಯಾಬಾದಿನ ಅಲಂಕೃತ ಕಲ್ಲಾನೆಗಳು, ರಾಯಚೂರು ನಗರದಲ್ಲಿನ ತೀನ್ ಕಂದಿಲ್, ಕಾಟಿ ದರವಾಜ, ಮೆಕ್ಕಾ ದರವಾಜ, ನವರಂಗ ದರವಾಜ ಇನ್ನಿತರ ದರವಾಜಗಳ ಕೋಟೆಗಳು, ಗುಬ್ಬೇರ ಬೆಟ್ಟ ಪ್ರೇಕ್ಷಣೀಯ ಸ್ಥಳಗಳಾಗಿವೆ. ರಾಯಚೂರು ಜಿಲ್ಲೆಯು ಹಲವು ಧಾರ್ಮಿಕ ನೆಲೆಗಳನ್ನು ಒಳಗೊಂಡಿದೆ. ಇಲ್ಲಿನ ಆರಾಧನಾ ತಾಣಗಳಿಗೆ ಜಿಲ್ಲೆಯ ಭಕ್ತರು ಮಾತ್ರವಲ್ಲದೆ ಸುತ್ತಲಿನ ವಿವಿಧ ಜಿಲ್ಲೆಗಳ, ರಾಜ್ಯಗಳ ಭಕ್ತರು ಇಲ್ಲಿ ಬಂದು ಆರಾಧ್ಯ ದೈವದ ದರ್ಶನ ಪಡೆದು ಪುನೀತರಾಗುವರು ಇದರಂತೆ ರಾಯಚೂರು ತಾಲ್ಲೂಕಿನಲ್ಲಿ ನೆಲೆನಿಂತ ಕಲ್ಮಾಲ ಕರಿಯಪ್ಪ ತಾತ, ಭೋಗೇಶ್ವರ ದೇವಾಲಯ, ಗಾಣಧಾಳದ ಪಂಚಮುಖಿ ಆಂಜನೇಯ ದೇವಸ್ಥಾನ, ಯರಗೇರಾ ಬಸಣ್ಣ ದೇವಾಲಯ, ದಿನ್ನಿ ವೆಂಕಟೇಶ್ವರ ದೇವಾಲಯ, ಬಿಚ್ಚಾಲಿ ರಾಘವೇಂದ್ರ ಸ್ವಾಮಿಗಳ ಜಪಕಟ್ಟೆ, ಕೃಷ್ಣಾ ನದಿಯ ದಡದಲ್ಲಿರುವ ಕುರುವಾಪುರದ ದತ್ತಾತ್ರೇಯ ದೇವಸ್ಥಾನ, ಕುರುವಕುಲಾ ಗ್ರಾಮದ ವೈರಾಗ್ಯ ಚನ್ನಬಸವಸ್ವಾಮಿಗಳ ತಪೋಭೂಮಿಯಾದ ನಾರದಗಡ್ಡೆ, ಬೋಳಮಾನ ದೊಡ್ಡಿಯ ತಿಮ್ಮಪ್ಪ ಸ್ವಾಮಿ ದೇವಸ್ಥಾನ, ರಾಯಚೂರಿನ ರಾಮಲಿಂಗೇಶ್ವರ ದೇವಸ್ಥಾನ, ಮಾಣಿಕ್ ಪ್ರಭು ದೇವಸ್ಥಾನ, ಜೋಡು ಆಂಜನೆಯ ದೇವಸ್ಥಾನ, ನಗರೇಶ್ವರ ದೇವಸ್ಥಾನ, ಚಂದ್ರಮೌಳೇಶ್ವರ ದೇವಾಲಯ, ನಂದೀಶ್ವರ ದೇವಸ್ಥಾನ, ಆಲ್ಕೂರು ಮಲ್ಲಿಕಾರ್ಜುನ ದೇವಾಲಯ, ಸುಲ್ತಾನಪುರದ ಬಸವೇಶ್ವರ ದೇವಾಲಯ, ಉಪ್ರಾಳ ರಾಮಲಿಂಗೇಶ್ವರ ದೇವಾಲಯ, ನವಲಿ ಜಟಾಶಂಕರ ದೇವಾಲಯ, ಪುಣ್ಯಕ್ಷೇತ್ರ ಕಾಡ್ಲೂರು, ದೇವಸ್ಗೂರಿನ ಶ್ರೀ ಸೂಗುರೇಶ್ವರ ಸ್ವಾಮಿ, ಮಟಮಾರಿ ವೀರಭದ್ರ ದೇವಸ್ಥಾನ, ಎಲೆ ಬಿಚ್ಚಾಲಿ ವೀರಭದ್ರ ದೇವಾಲಯ, ಬೋಳಮಾನದೊಡ್ಡಿ ವೆಂಕಟೇಶ್ವರ ದೇವಾಲಯ, ಭ್ರಮರಾಂಭ ದೇವಾಲಯ, ಮನ್ಸಲಾಪುರದ ಸಿದ್ಧಲಿಂಗೇಶ್ವರ ದೇವಾಲಯ, ಹೂವಿನ ಅಂಜನೆಯ ದೇವಾಲಯ, ಮರ್ಚೆಡ್ನ ಶಿವ ಗಣೇಶ ನರಸಿಂಹ ದೇವಾಲಯ, ಕೆರೆಬೂದೂರು ರಾಮಲಿಂಗಶೇಶ್ವರ ದೇವಾಲಯ, ಗಧಾರ ಅಂಜನೆಯ ದೇವಾಲಯ, ಗುಂಡ್ರವೇಲಿ ಆಂಜನೆಯ ದೇವಾಲಯ, ಗುಂಜಳ್ಳಿ ಚೆನ್ನಕೇಶವ ದೇವಾಲಯ, ಜೇಗರಕಲ್ಲ ಈಶ್ವರ ದೇವಾಲಯ, ನಾಗಲಾಪುರ ಈಶ್ವರ ದೇವಾಲಯ, ಕಾಡ್ಲೂರು ವೆಂಕಟೇಶ್ವರ ದೇವಾಲಯ, ಕ್ರಿಷ್ಣಾ ತೀರದ ಪವಾಡ ಪುರುಷ ಕ್ಷೀರಲಿಂಗೇಶ್ವರ ಮಹಾಸ್ವಾಮಿಗಳ ಸಮಾಧಿ ಇನ್ನು ಮುಂತಾದ ಭಕ್ತಿ, ಶಕ್ತಿ ಕೇಂದ್ರಗಳು ಜಿಲ್ಲೆಯ, ನಾಡಿನ ಜನರ ಪುಣ್ಯಕ್ಷೇತ್ರಗಳಾಗಿವೆ. ಮಾನ್ವಿ ತಾಲ್ಲೂಕು ರಾಯಚೂರಿನಿಂದ ನಲವತ್ತೆöÊದು ಕಿ.ಮೀ ದೂರದಲ್ಲಿದ್ದು ಪ್ರಾಚೀನ ದೇವಾಲಯಗಳಿಗೆ ಮತ್ತು ಕೋಟೆಗಳಿಗೆ ಹೆಸರುವಾಸಿಯಾಗಿದೆ. ಜಗನ್ನಾಥ ದಾಸರ ದೇವಾಲಯ, ಮಲ್ಲಿಕಾರ್ಜುನ ದೇವಾಲಯ, ಚೌಡೇಶ್ವರಿ ದೇವಾಲಯ, ಕಲ್ಲೂರು ಮಹಾಲಕ್ಷಿö್ಮÃ ದೇವಾಲಯ, ನೀರಮಾನ್ವಿ ಯಲ್ಲಮ್ಮ, ಕಲ್ಲೂರ ಮಾರಟೇಶ್ವರ ದೇವಾಲಯ, ಬಲ್ಲಟಗಿಯ ಚೌಡೇಶ್ವರಿ ದೇವಾಲಯ, ಕರೆಮ್ಮ ದೇವಾಲಯ, ಬಾಗಲವಾಡದ ಈಶ್ವರ ದೇವಾಲಯ, ಹರವಿಯ ಬಸವಣ್ಣ ದೇವಾಲಯ, ಕೃಷ್ಣ ತೀರದ ಛಾಯಾ ಭೋಗಾವತಿ ಒಳಗೊಂಡಂತೆ ಇನ್ನು ಮುಂತಾದ ಪ್ರಸಿದ್ಧ ದೇವಾಲಯಗಳಿವೆ. ಮಾನ್ವಿಯ ಬೆಟ್ಟದಲ್ಲಿ ಬಂಡೆಗಲ್ಲುಗಳ ಮೇಲೆ ಪೂರ್ವಜರು ಬಿಡಿಸಿದ ಪೌರಾಣಿಕ ಕಥನದ ರೇಖಾಚಿತ್ರಗಳು, ಮೂರು ಸುತ್ತಿನ ಕೋಟೆ, ಜುಮ್ಮಲದೊಡ್ಡಿಯ ಹತ್ತಿರದಲ್ಲಿನ ಕೋಟೆ, ಮಾನ್ವಿಯ ಗಿರಿದುರ್ಗ, ಕೋಟೆಯ ತುದಿಯಲ್ಲಿ ಬೃಹತ್ ಕಾವಲು ಕಟ್ಟಡ, ಬತ್ತೇರಿಗಳು ಮುಂತಾದ ಐತಿಹಾಸಿಕ ಸ್ಮಾರಕಗಳಿಂದ ತಾಲ್ಲೂಕು ತನ್ನ ವಿಶೇಷತೆಯನ್ನು ಸಾರುತ್ತಿದೆ. ಸಿಂಧನೂರು ತಾಲ್ಲೂಕು ರಾಯಚೂರಿನಿಂದ ತೊಂಬತ್ತು ಕಿ.ಮೀ ಅಂತರದಲ್ಲಿದ್ದು ಸಿಂಧನೂರಿನ ದಕ್ಷಿಣಕ್ಕೆ ಸಿರುಗುಪ್ಪ, ಉತ್ತರಕ್ಕೆ ಮಾನ್ವಿ, ಪೂರ್ವಕ್ಕೆ ಕೌತಾಳಂ, ಮತ್ತು ಪಶ್ವಿಮಕ್ಕೆ ಗಂಗಾವತಿ ತಾಲೂಕು ಸುತ್ತುವರೆದಿದೆ. ಸಿಂಧರು ಎಂಬ ಅರಸು ಮನೆತನ ವಾಸಿಸುತ್ತಿದ್ದ ಊರು ಸಿಂಧನೂರು ಆಗಿದೆ ಎಂದು ಹೇಳಲಾಗುತ್ತಿದ್ದು ಭತ್ತವನ್ನು ಹೆಚ್ಚಾಗಿ ಬೆಳೆಯುವುದರಿಂದ ಭತ್ತದ ನಾಡು ಎಂದು ಕರೆಯುವರು. ಪಾಕಿಸ್ತಾನ ಮತ್ತು ಬಾಂಗ್ಲಾದೇಶದ ಮಧ್ಯೆ ನಡೆದ ಯುದ್ಧದ ಸಂದರ್ಭದಲ್ಲಿ ಭಾರತ ದೇಶದ ಸಿಂಧನೂರಿಗೆ ಬಂದಿದ್ದಾರೆ. ನಿರಾಶ್ರಿತರ ನಾಲ್ಕು ಆರ್.ಎಚ್ ಕ್ಯಾಂಪ್ಗಳಿದ್ದು ಸುಮಾರು ಹದಿನೈದು ಸಾವಿರಕ್ಕಿಂತ ಹೆಚ್ಚು ಜನ ನಿರಾಶ್ರಿತರು ಇಲ್ಲಿದ್ದಾರೆ. ೧೯೬೮ ಮತ್ತು ೧೯೭೧ರಲ್ಲಿ ಪುನವರ್ಸತಿ ಕ್ಯಾಂಪ್ಗಳಿಗೆ ಬಂದಿದ್ದ ಜನರಿಗೆ ಸರಕಾರವು ಸಿಂಧನೂರಿನಲ್ಲಿ ಭೂಮಿ ಮತ್ತು ಅಗತ್ಯ ಸೌಲಭ್ಯವನ್ನು ಒದಗಿಸಿತ್ತು. ಬಂಗಾಳಿ ಮಾತಾಡುವ ಇವರ ಶಿಬಿರಗಳು ಬಂಗಾಲಿ ಕ್ಯಾಂಪ್ಗಳೆAದೆ ಹೆಸರಾಗಿವೆ. ಸಿಂಧನೂರಿನಿAದ ಹದಿನೇಳು ಕಿ.ಮೀ ಅಂತರದಲ್ಲಿರುವ ರೌಡಕುಂದಾದಲ್ಲಿ, ಮುಕ್ಕುಂದಾದಲ್ಲಿ ಐತಿಹಾಸಿಕ ಕೋಟೆಗಳಿವೆ. ಬಹಳ ಮಹತ್ವದ ಸಂಗತಿ ಎಂದರೆ ಇಡೀ ದೇಶದಲ್ಲಿಯೇ ಅತಿ ಹೆಚ್ಚು ಟ್ರಾö್ಯಕ್ಟರ್ ಮಾರಾಟವಾಗುವ ತಾಲ್ಲೂಕು ಇದಾಗಿದ್ದು ತಾಲ್ಲೂಕಿನ ಧಾರ್ಮಿಕ, ಪ್ರೇಕ್ಷಣೀಯ ಸ್ಥಳಗಳು ನಾಡಿನಲ್ಲಿ ಹೆಸರುವಾಸಿಯಾಗಿವೆ. ಸಿಂಧನೂರಿನ ಸೋಮಲಾಪುರದ ಅಂಬಾಮಠದ ಜಾತ್ರೆ ಬಹಳ ದೊಡ್ಡ ಜಾತ್ರೆಯಾಗಿದೆ. ಬಳಗಾನೂರಿನ ಆದಯ್ಯ ಅಮರಯ್ಯ ದೇವಾಲಯ, ಮುಕ್ಕುಂದಾ ಸೋಮಲಿಂಗೇಶ್ವರ ದೇವಾಲಯ, ಜಾಲಿಹಾಳ ಈಶ್ವರ ದೇವಾಲಯ, ಹೊಕ್ರಾಣಿ ಬಸವೇಶ್ವರ ದೇವಾಲಯ, ಹಿರೇಭೇರಗಿ ಕಲ್ಲೇಶ್ವರ ದೇವಾಲಯ, ಕಮಲಂಬಿ ಕುಂಬಾರ ಬಸವೇಶ್ವರ ದೇವಾಲಯ, ಅಲಬನೂರು ಈಶ್ವರ ದೇವಾಲಯ, ಗೊರೆಬಾಳದ ಶರಣ ಬಸವೇಶ್ವರ ದೇವಾಲಯ, ಜವಳಗೇರಾ ವೆಂಕಟೇಶ್ವರ ದೇವಾಲಯ, ಮುಕ್ಕುಂದಾ ಈಶ್ವರ ದೇವಾಲಯ, ಮುಕ್ಕುಂದಾ ರಾಜೇಶ್ವರಿ ದೇಗುಲ, ಉಮಲೂಟಿ ಬಸವಣ್ಣ ದೇವಾಲಯ, ಸಾಲಗುಂದ ಆನೆಶಂಕರ ದೇವಾಲಯ, ಬಳಗಾನೂರು ಲಕ್ಷಿö್ಮÃ ನಾರಾಯಣ ದೇವಾಲಯ, ಮಾಟೂರು ರಾಮಲಿಂಗ ದೇವಾಲಯ, ಒಳಬಳ್ಳಾರಿ ರಾಮಲಿಂಗೇಶ್ವರ ದೇವಾಲಯ ಸೇರಿದಂತೆ ಮುಂತಾದ ದೇವಾಲಯಗಳು, ಪ್ರೇಕ್ಷಣೀಯ ಸ್ಥಳಗಳು ತಾಲ್ಲೂಕಿನಲ್ಲಿವೆ. ಲಿಂಗಸೂಗೂರು ತಾಲ್ಲೂಕು ರಾಯಚೂರಿನಿಂದ ೯೩ ಕಿ.ಮೀ ದೂರದಲ್ಲಿದ್ದು ಈ ಹಿಂದೆ ಬ್ರಿಟಿಷರ ಕಾಲದಲ್ಲಿ ಜಿಲ್ಲಾ ಕೇಂದ್ರವಾಗಿತ್ತು. ಇಲ್ಲಿ ತಮ್ಮ ಸೈನ್ಯದ ನೆಲೆಯಾಗಿದ್ದರಿಂದ ಇದನ್ನು ಇಂದಿಗೂ ಛಾವಣಿ ಎಂಬ ಹೆಸರಿನಿಂದ ಕರೆಯುವರು. ಪಿಕಳಿಹಾಳ, ಶಿಲಾಯುಗದ ತಾಣಗಳು ತಾಲ್ಲೂಕಿನಲ್ಲಿದ್ದು ಪ್ರಮುಖ ತಾಲ್ಲೂಕು ಎನಿಸಿಕೊಂಡಿದೆ. ಮುದಗಲ್ನ ಭದ್ರವಾದ ಕೋಟೆ, ಹಲವು ಶಾಸನಗಳು, ಬ್ರಿಟಿಷ್ ಅಧಿಕಾರಿ ಮನ್ ಅವರು ಕಟ್ಟಿಸಿದ ಸಾವಿರಾರು ಬಾವಿಗಳು, ಗುರುಗುಂಟ ಅಮರೇಶ್ವರ ದೇವಾಲಯ, ಕೋಠಾ ಮತ್ತು ಆನೆಹೊಸೂರಿನ ರಾಮಲಿಂಗೇಶ್ವರ ದೇವಾಲಯ, ಕರಡಕಲ್ಲ ಸೋಮೇಶ್ವರ ದೇವಾಲಯ, ಮಾರುತೇಶ್ವರ ದೇವಾಲಯ, ಕುಪ್ಪಿ ಭೀಮರಾಯನ ಗುಡಿ, ಜಡೆ ಶಂಕರಲಿAಗೇಶ್ವರ ದೇವಸ್ಥಾನ, ಮಾಧವತೀರ್ಥರ ಬೃಂದಾವನ, ಬೊಮ್ಮನಾಳ ರಾಮಲಿಂಗೇಶ್ವರ ದೇವಾಲಯ, ಕಸಬಾ ಲಿಂಗಸೂಗೂರ ಕುಪ್ಪೇರಾಯ ದೇವಾಲಯ, ಐದನಾಳ ವೀರಭದ್ರೇಶ್ವರ ದೇವಸ್ಥಾನ, ಅನ್ವರಿ ರಾಮಲಿಂಗೇಶ್ವರ ದೇವಾಲಯ, ಸಂತೇಕಲ್ಲೂರಿನ ರಾಮಲಿಂಗೇಶ್ವರ ದೇವಾಲಯ, ಹಲಬಾವಿ ವೀರಭದ್ರ ದೇವಾಲಯ, ರಾಮಲಿಂಗೇಶ್ವರ ದೇವಾಲಯ, ಹೂವಿನಬಾವಿ ಗವಿಸಿದ್ದೇಶ್ವರ ದೇವಾಲಯ, ಮಾಚನೂರು ಹನುಮಂತನ ಗುಡಿ, ಯರಡೋಣಿ ರಾಮಲಿಂಗೇಶ್ವರ ದೇವಾಲಯ, ರಾಮತ್ನಾಳ ರಾಮಲಿಂಗೇಶ್ವರ ದೇವಾಲಯ, ಮುದಗಲ್ನ ಕನಸಾವಿ ಬಾವಿ, ಭಾವೈಕ್ಯದ ಮೊಹರಂ, ಅತಿ ಪುರಾತನ ಕ್ಯಾಥೋಲಿಕ್ ಚರ್ಚ್, ಪ್ರವಾಸಿ ತಾಣವಾದ ಜಲದುರ್ಗಾ, ನಾಡಿಗೆ, ದೇಶಕ್ಕೆ ಚಿನ್ನವನ್ನು ಕೊಡುವ ಹಟ್ಟಿ ಚಿನ್ನದ ಗಣಿ ಸೇರಿದಂತೆ ಇನ್ನು ಅನೇಕ ಮಹತ್ವದ ತಾಣಗಳು ತಾಲ್ಲೂಕಿನಲ್ಲಿದ್ದು ಜಿಲ್ಲೆಯ ವಿಶೇಷತೆಯನ್ನು ಹೆಚ್ಚಿಸಿದೆ. ದೇವದುರ್ಗ ತಾಲ್ಲೂಕು ರಾಯಚೂರಿನಿಂದ ೬೦ ಕಿ.ಮೀ ದೂರದಲ್ಲಿದ್ದು ದೇವದುರ್ಗದ ಪೂರ್ವದಲ್ಲಿ ರಾಯಚೂರು, ಪಶ್ಚಿಮಕ್ಕೆ ಲಿಂಗಸೂಗೂರು, ಉತ್ತರಕ್ಕೆ ಕೃಷ್ಣಾ, ದಕ್ಷಿಣಕ್ಕೆ ಮಾನ್ವಿ ಇದ್ದು ದೇವದುರ್ಗವು ಬೇಡರಿಗೆ ಹೆಸರಾಗಿತ್ತು. ಕೇಶವ ನಾಯಕ ದೊರೆ ಕಟ್ಟಿಸಿದ ಅರಮನೆ, ಚಂದನಕೆರೆಯ ಕಲ್ಲಿನ ಆನೆ, ಐತಿಹಾಸಿಕ ಕಾವಲು ಕಮಾನು, ದೇವರಗುಡ್ಡದ ಶರಣ ಅಮಾತೇಶ್ವರ ದೇವಸ್ಥಾನ, ಶ್ವೇತ ಶೃಂಗಿಯ ಉದ್ಭವ ಲಿಂಗ, ಎರಡನೇಯ ಹಂಪಿ ಎಂದೇ ಕರೆಯಲ್ಪಡುವ ದೇವದುರ್ಗದ ಗಬ್ಬೂರಿನ ಬೂದಿ ಬಸವೇಶ್ವರ ದೇವಸ್ಥಾನ, ಮೇಲುಶಂಕರ ದೇವಾಲಯ, ಭೋಗೇಶ್ವರ ದೇವಾಲಯ, ಲಕ್ಷಿö್ಮÃ ವೆಂಕಟೇಶ್ವರ ದೇವಸ್ಥಾನ, ಶಂಕರ ದೇವಾಲಯ, ಮೇಲ್ ವೆಂಕಟೇಶ್ವರ ದೇವಾಲಯ, ಕೇಶವ ದೇವಾಲಯ, ಹರಿಹರ ದೇವಾಲಯ, ಬಂಗಾರ ಬಸವಣ್ಣ ದೇವಾಲಯ, ನೀಲಕಂಠೇಶ್ವರ ದೇವಾಲಯ, ಹನುಮಂತ ದೇವಾಲಯ, ಚಿಂಚೋಳಿ ಬಸವಣ್ಣ ದೇವಾಲಯ, ಏಳುಬಾವಿ ಬಸವಣ್ಣ ದೇವಾಲಯ, ಕೊಪ್ಪರ ಲಕ್ಷಿö್ಮÃ ನರಸಿಂಹಸ್ವಾಮಿ, ಗೂಗಲ್ ಅಲ್ಲಮಪ್ರಭುದೇವರು, ಮಹಾಬಲೇಶ್ವರ ದೇವಾಲಯ, ಜಾಲಹಳ್ಳಿ ರಂಗನಾಥ ದೇವಾಲಯ, ವೇಣುಗೊಪಾಲ ದೇವಸ್ಥಾನ, ನಾಗೋಲಿ ಬಸವೇಶ್ವರ ದೇವಾಲಯ ಇನ್ನು ಮುಂತಾದ ದೇವಾಲಯಗಳು, ಪುಣ್ಯಕ್ಷೇತ್ರಗಳು, ಪ್ರವಾಸಿ ತಾಣಗಳು ತಾಲ್ಲೂಕಿನಲ್ಲಿದ್ದು ಜಿಲ್ಲೆಗೆ ಹೆಸರನ್ನು ತಂದಿವೆ. ಮಸ್ಕಿ ತಾಲ್ಲೂಕು ರಾಯಚೂರಿನಿಂದ ೯೦ ಕಿ.ಮೀ ಅಂತರದಲ್ಲಿದ್ದು ಇದು ಐತಿಹಾಸಿಕವಾಗಿ ಇಡೀ ನಾಡನ್ನೇ, ಜಗತ್ತನ್ನೇ ತನ್ನತ್ತ ಸೆಳೆದ ವಿಶೇಷ ತಾಲ್ಲೂಕು ಆಗಿದೆ. ಸಾಮ್ರಾಟ್ ಅಶೋಕನ ಮಹತ್ವದ ಶಿಲಾಶಾಸನ, ಎರಡನೇ ಶ್ರೀಶೈಲವೆಂದು ಖ್ಯಾತಿ ಹೊಂದಿದ ಮಲ್ಲಿಕಾರ್ಜುನ ದೇವಸ್ಥಾನ, ಇದೇ ದೇವಸ್ಥಾನದ ಗೋಡೆಯ ಮೇಲಿನ ಎನ್.ಸಿ.ಇ.ಆರ್.ಟಿ. ಲೋಗೋ, ಭ್ರಮರಾಂಭ ದೇವಸ್ಥಾನ, ಗಚ್ಚಿನ ಮಠ, ಬೆಟ್ಟದ ಹಿಂದಿನ ಬಯಲು ಅಂಜನೇಯ್ಯ ಮತ್ತು ಮಸ್ಕಿ ಸುತ್ತಲಿನ ಪ್ರದೇಶದ ಶಿಲಾಯುಗದ ತಾಣವು ದೇಶದ, ನಾಡಿನ ನಕ್ಷೆಯಲ್ಲಿ ಮಹತ್ವವೆನಿಸಿದೆ. ಸಿರವಾರ ತಾಲ್ಲೂಕು ೩೬ ಕಿ.ಮೀ ಅಂತರದಲ್ಲಿದ್ದು ಪುರಾತನ ಪ್ರಸಿದ್ಧವಾದ ಊರಾಗಿದೆ. ಕವಿತಾಳದ ಬ್ರಹ್ಮ, ವಿಷ್ಣು, ಮಹೇಶ್ವರ ಸಂಗಮದ ತ್ರö್ಯಂಬಕ ದೇವಸ್ಥಾನ, ಬೆಟ್ಟದ ಶಿವ ಮಂದಿರ, ನವಲಕಲ್ ಶಾಂಭವಿ ಮಠ, ಮಲ್ಲಟ ಬಸವಣ್ಣ ದೇವಾಲಯ, ಗೋಲದಿನ್ನಿ ಮಾರೆಮ್ಮ, ಹೀರಾ ನುಗಡೋಣಿ ಬಸವೇಶ್ವರ ದೇವಸ್ಥಾನ ಮುಂತಾದ ದೇವಸ್ಥಾನಗಳು, ಪ್ರೇಕ್ಷಣೀಯ ಇವೆ. ಜೈನ ಕೇಂದ್ರಗಳು ಜೈನ ಧರ್ಮಿಯರು ಜಿಲ್ಲೆಯಲ್ಲಿ ವಾಸಿಸುತ್ತಿದ್ದು, ಇವರು ಶಾಂತಿ ಮತ್ತು ಅಹಿಂಸೆಯ ಪಾಲಕರಾಗಿ ತಮ್ಮ ಆರಾಧನ ಕೇಂದ್ರಕ್ಕೆ ಭಕ್ತಿಯಿಂದ ತೆರಳಿ ಪೂಜಿಸುತ್ತಿದ್ದು, ಇವರ ಪ್ರಮುಖ ಆರಾಧನ ಕೇಂದ್ರಗಳು ಇಂತಿವೆ. ರಾಯಚೂರಿನ ತಾಲ್ಲೂಕಿನಲ್ಲಿ ಶ್ರೀ ಸುಮತಿನಾಥ ಜೈನ ಶ್ವೇತಾಂಬರ ಮೂರ್ತಿ ಪೂಜೆಕ ಸಂಘ ಜೈನ ದೇವಸ್ಥಾನ,,ಶ್ರೀ ೧೦೦೮ ಆದಿನಾಥ ದಿಗಂಬರ ಸ್ವಾಮಿ ಬಸದಿ ಬೇರೂನಕಿಲ್ಲೆ, ನಂದಿಶ್ವರ ದೇವಾಲಯದ ಬಳಿಯ ಕುಂದಕುAದಾಚಾರ್ಯರ ಕುಂದಾದ್ರಿ ಬೆಟ್ಟ, ಮಾನವಿಯಲ್ಲಿ ಶ್ರೀ ವಾಸುಪೂಜ್ಯ ಸ್ವಾಮಿ ಜೈನ ಶ್ವೇತಾಂಬರ ಮೂರ್ತಿ ಪೂಜಕ ಸಂಘ ಮತ್ತು ಸಿಂಧನೂರಿನಲ್ಲಿ ಶ್ರೀ ಕುಂತುನಾಥ ಜೈನ ಶ್ವೇತಾಂಬರ ಮೂರ್ತಿ ಪೂಜಕ ಸಂಘಗಳಿದ್ದು ಇವುಗಳೊಂದಿಗೆ ಪುರಾತನವಾದ ಜೈನ ಬಸದಿಗಳು, ಜಿನ ಮೂರ್ತಿಗಳು, ಜಿನ ಮಂದಿರಗಳು ಪತ್ತೆಯಾಗಿದ್ದು ಇವುಗಳು ಜೈನರ ಇತಿಹಾಸದ ಕುರುಹುಗಳಾಗಿವೆ. ರಾಯಚೂರಿನ ಬೊಳಂದೊಡ್ಡಿ, ಯರಗೇರಾ, ಕಾಡ್ಲೂರು, ಆಲ್ಕೂರು, ಮಾನ್ವಿಯ ಗೋರ್ಖಲ್, ದದ್ದಲ, ಬಲ್ಲಟಗಿ, ಅಮರಾವತಿ, ದೇವದುರ್ಗದ ಹುಲಿಗುಡ್ಡ, ಗಬ್ಬೂರು, ಚಂದನಕೆರೆ, ಲಿಂಗಸೂಗೂರಿನ ತಾಲೇಖಾನ, ಮಸ್ಕಿ, ಹಿರಿಯ ಹೆಸರೂರು, ಕರಡಕಲ್, ಸಿಂಧನೂರಿನ ಬಳಗಾನೂರು, ಸಿರಿವಾರ, ದಿದ್ದಿಗೆ ಸೇರಿದಂತೆ ಜಿಲ್ಲೆಯಲ್ಲಿ ಜೈನ ಧರ್ಮಕ್ಕೆ ಸಂಬಂಧಿಸಿದ ಹತ್ತು ಹಲವು ಜಿನ ಮೂರ್ತಿಗಳು, ಬಸದಿಗಳು, ಶಾಸನಗಳು ಇನ್ನಿತರ ಜಿನ ಅವಶೇಷಗಳು ಕಂಡುಬರುತ್ತವೆ. ದರ್ಗಾಗಳು, ಚರ್ಚ್ಗಳು ಜಿಲ್ಲೆಯಲ್ಲಿ ಭಾವೈಕ್ಯದ ಹಲವು ನೆಲೆಗಳಿವೆ. ಇಲ್ಲಿನ ದರ್ಗಾಗಳಿಗೆ ಮುಸ್ಲಿಂ ಬಂಧುಗಳು ಮಾತ್ರವಲ್ಲದೆ ಹಿಂದೂಗಳು ಸಹ ತೆರಳುವುದನ್ನು ಕಾಣಬಹುದು. ರಾಯಚೂರು ಜಿಲ್ಲೆಯ ವಿವಿಧ ತಾಲೂಕಿನ ಆದ್ಯಂತ ಹತ್ತು ಹಲವು ಮಹತ್ವದ ದರ್ಗಾಗಳನ್ನು ಕಾಣಬಹುದು. ರಾಯಚೂರು ನಗರದ ಹಜರತ್ ಸೈಯದ್ ಶಮ್ಸ್ ಆಲಂ ಹುಸೇನಿ ದರ್ಗಾ, ಯರಗೇರಾದ ಹಜರತ್ ಬಡೇಸಾಬ್ ದರ್ಗಾ, ಯಾಪಲದಿನ್ನಿಯ ಹಜ್ರತ್ ಸೈಯದ್ ಜಂಗ್ಲಿ ಪೀರ್ ಖಾದ್ರಿ ದರ್ಗಾ, ಜೇಗರಕಲ್ನ ಹಜರತ್ ಸೈಯದ್ ಶಹಾ ಹುಸೇನಿ ಪೀರ್ ಹುಸೇನಿ ಚಿಸ್ತಿ ದರ್ಗಾ, ಸಿಂಧನೂರಿನ ಗದ್ದೆ ಖಾದರಬಾಷಾ ದರ್ಗಾ, ಲಿಂಗಸ್ಗೂರಿನ ಆನೆಹೊಸೂರಿನ ಶರಣಬಾವಿ ಶರೀಫ್ ದರ್ಗಾ, ದವಲ್ ಮಲಿಕ್ ದರ್ಗಾ, ಮುದಗಲ್ನ ಹಜರತ್ ರಾಜ ಬಾಗ್ ಸವಾರ್ ರೆಹಮತುಲ್ಲ ಅಲಿ ದರ್ಗಾ, ಮಾನ್ವಿಯ ಹಜರತ್ ಸೈಯದ್ ಶಹಾ ತಾಜುದ್ದಿನ್ ಖಾದ್ರಿ ಸಿರಾಜುದ್ದಿನ್ ಖಾದ್ರಿ ದರ್ಗಾ ಒಳಗೊಂಡಂತೆ ಇನ್ನು ಮುಂತಾದ ದರ್ಗಾಗಳು ಜಿಲ್ಲೆಯಲ್ಲಿವೆ. ಕ್ರಿಶ್ಚಿಯನ್ ಬಂಧುಗಳು ಸೌಹಾರ್ದಯುತವಾಗಿ ಜಿಲ್ಲೆಯಲ್ಲಿ ವಾಸಿಸುತ್ತಿದ್ದು, ಇವರ ಸಮುದಾಯವು ತಮ್ಮ ಆರಾಧನಾ ಕೇಂದ್ರವಾದ ಚರ್ಚ್ನಲ್ಲಿ ಹೋಗಿ ಪ್ರಾರ್ಥಿಸುವರು. ಮೆಥೋಡಿಸ್ಟ್ ಸೆಂಟ್ರಲ್ ಚರ್ಚ್, ಇಮ್ಯಾನುವಲ್ ಮೆಥೋಡಿಸ್ಟ್ ಚರ್ಚ್, ಸೇಂಟ್ ಪ್ರಾನ್ಸಿಸ್ ಕ್ಜೇವಿಯರ್ ಚರ್ಚ್, ಅಗಾಪೆ ಎಜಿ ಚರ್ಚ್, ಟ್ರಿನಿಟಿ ಮೆಥೋಡಿಸ್ಟ್ ಚರ್ಚ್ ಇವುಗಳನ್ನು ಒಳಗೊಂಡಂತೆ ರಾಯಚೂರು ಜಿಲ್ಲೆಯಲ್ಲಿ ಹಲವಾರು ಚರ್ಚ್ಗಳು ಇರುವುದನ್ನು ಕಾಣುತ್ತೇವೆ. ವಿಶೇಷತೆಗಳು ನೂತನ ಜಿಲ್ಲಾಡಳಿತ ಭವನವನ್ನು ಹೊಂದಿದ ರಾಯಚೂರು ಜಿಲ್ಲೆ ನಾಡಿಗೆ ಬೆಳಕು ನೀಡುವ ವಿದ್ಯುತ್ ಚಿಮಣಿಗಳನ್ನು ಹೊಂದಿವೆ. ಬಹಳ ಪ್ರಮುಖವಾಗಿ ದೇಶಕ್ಕೆ ಚಿನ್ನ ನೀಡುವ ಸಕ್ರಿಯವಾದ ಏಕೈಕ ಗಣಿ ಲಿಂಗಸೂಗೂರಿನ ಹಟ್ಟಿಯಲ್ಲಿದೆ. ಹತ್ತಿ, ಭತ್ತವನ್ನು ಯಥೇಚ್ಛವಾಗಿ ಬೆಳೆಯುವ ನೆಲ ರಾಯಚೂರು ಜಿಲ್ಲೆಯಾಗಿದ್ದು, ಲಿಂಗಸೂಗೂರಿನ ಸಾವಿರ ಬಾವಿಯ ಮನ್ ಸಾಹೇಬ, ಮಸ್ಕಿಯ ಅಶೋಕ ಶಿಲಾ ಶಾಸನ, ಇದೇ ಮಸ್ಕಿಯ ಮಲ್ಲಿಕಾರ್ಜುನ ದೇವಾಲಯದ ಗೋಡೆಯ ಮೇಲಿನ ಉಬ್ಬು ಶಿಲ್ಪಕಲೆಯ ಚಿತ್ರ ಎನ್ಸಿಇಆರ್ಟಿ ಲೋಗೋ ಆಗಿದ್ದು ಜಿಲ್ಲೆಯ ಹೆಮ್ಮೆಯಾಗಿದೆ. ರಾಯಚೂರು ಬಿಸಿಲೂರು, ಬಯಲು ಪ್ರದೇಶವಾಗಿದ್ದರೂ ಇಲ್ಲಿ ವನ್ಯಜೀವಿ ಸಂಕುಲ ಸಮೃದ್ಧವಾಗಿದೆ. ಮುಖ್ಯವಾಗಿ ಪಕ್ಷಿ ಲೋಕವು ಎಲ್ಲರ ಗಮನ ಸೆಳೆಯುತ್ತದೆ. ಇನ್ನೂರಕ್ಕೂ ಅಧಿಕ ಪ್ರಬೇಧದ ಹಕ್ಕಿಗಳು ಇಲ್ಲಿ ನೆಲೆಸಿವೆ. ವಿದೇಶಗಳಿಂದಲೂ ಹಕ್ಕಿಗಳು ವಲಸೆ ಬರುತ್ತವೆ ಎಂಬುದು ಗಮನಾರ್ಹ ಸಂಗತಿಯಾಗಿದೆ. ಜಿಲ್ಲೆಯ ಚರಿತ್ರೆಯಲ್ಲಿ ಅನೇಕ ಚಳವಳಿಗಳು ಆಗಿಹೋಗಿವೆ. ೩೭೧ ಜೆ ವಿಶೇಷ ಕಲಂ ಇಲ್ಲಿನ ಜನರಿಗೆ ವರವಾಗಿದ್ದು, ವಿಜ್ಞಾನ ಕೇಂದ್ರವು ವೈಜ್ಞಾನಿಕ ಮನೋಭಾವವನ್ನು ಉತ್ತೇಜಿಸುತ್ತಿದೆ. ಅನೇಕ ಕೈಗಾರಿಕೆಗಳು ಉದ್ಯೋಗ ಒದಗಿಸಿವೆ. ನಗರಸಭೆಯಿಂದ ಮಹಾನಗರ ಪಾಲಿಕೆಯಾಗಿ ಬಡ್ತಿ ಹೊಂದಿದ ರಾಯಚೂರಿನಲ್ಲಿ ರಿಮ್ಸ್ ಮತ್ತು ಒಪೆಕ್ ಆಸ್ಪತ್ರೆಗಳು ಆರೋಗ್ಯ ಸೇವೆಯನ್ನು ನೀಡುತ್ತಿದ್ದು, ಜಿಲ್ಲೆಯಲ್ಲಿ ಮಹರ್ಷಿ ಶ್ರೀ ವಾಲ್ಮೀಕಿ ವಿಶ್ವವಿದ್ಯಾಲಯ, ಕೃಷಿ ವಿಜ್ಞಾನಗಳ ವಿಶ್ವವಿದ್ಯಾಲಯ ಸೇರಿದಂತೆ ಸರಕಾರಿ ಶಾಲಾ-ಕಾಲೇಜುಗಳು, ಸಾವಿರಾರು ಖಾಸಗಿ ಶಿಕ್ಷಣ ಸಂಸ್ಥೆಗಳು ಶಿಕ್ಷಣ ನೀಡುವಲ್ಲಿ ಮಹತ್ತರ ಪಾತ್ರವಹಿಸುತ್ತಿವೆ. ಒಟ್ಟಿನಲ್ಲಿ ರಾಯಚೂರು ಜಿಲ್ಲೆಯು ತನ್ನದೇ ಆದ ಇತಿಹಾಸ, ಪರಂಪರೆ, ಕಲೆ, ಸಾಹಿತ್ಯ, ಸಂಸ್ಕೃತಿ, ಭೂಮಿ, ಕೃಷಿ, ಹವಾಮಾನ, ಭೌಗೋಳಿಕ, ಖನಿಜಗಳು, ಅರಣ್ಯ, ಧಾರ್ಮಿಕ ಕ್ಷೇತ್ರಗಳು, ಪ್ರೇಕ್ಷಣೀಯ ಸ್ಥಳಗಳು, ಜನಜೀವನ, ವೈದ್ಯಕೀಯ, ಶಿಕ್ಷಣ, ಸಂಶೋಧಕರು, ವಿವಿಧ ಕ್ಷೇತ್ರದ ಮಹನೀಯರು, ಸಾಧಕರು ನಾಡಿನ, ದೇಶದ, ಪ್ರಪಂಚದಲ್ಲಿ ತನ್ನದೇ ಆದ ಛಾಪನ್ನು ಮೂಡಿಸಿದೆ. ಅಂದಹಾಗೆ ರಾಯಚೂರನ್ನು ಹಿಂದುಳಿದ ಪ್ರದೇಶವೆಂದು ಕರೆಯಬೇಡಿ ಎಂದು ಮಾಜಿ ರಾಷ್ಟçಪತಿ ಅಬ್ದುಲ್ ಕಲಾಂ ಅವರು ರಾಯಚೂರಿನ ಮಹತ್ವದ ಕುರಿತು ಹೇಳಿದ್ದರು. ಕಲಾಂ ಅವರು ೨೦೧೩ರಲ್ಲಿ ವಿದ್ಯಾರ್ಥಿಗಳೊಂದಿಗೆ ಏರ್ಪಟ್ಟಿದ್ದ ಸಂವಾದ ಕಾರ್ಯಕ್ರಮದಲ್ಲಿ ವಿದ್ಯಾರ್ಥಿಗಳಿಗೆ ಜಿಲ್ಲೆಯ ಮಹತ್ವತೆಯ ಕುರಿತು ಮನವರಿಕೆ ಮಾಡಿಕೊಟ್ಟಿದ್ದರು. ರಾಯಚೂರು ಪ್ರದೇಶವು ಆರ್ಥಿಕವಾಗಿ, ಸಾಮಾಜಿಕವಾಗಿ, ಭೌಗೋಳಿಕವಾಗಿ ಬಹಳ ಹಿಂದುಳಿದಿದೆ ಎಂಬ ಮಾತಿಗೆ ಕಲಾಂ ಅವರು ಬಹಳ ಮಾರ್ಮಿಕವಾಗಿ ಉತ್ತರಿಸಿದ್ದರು. ಕಲಾಂ ಅವರು ಹೇಳಿದಂತೆ ನೀವು ಸುಳ್ಳು ಹೇಳಬೇಡಿ, ಈ ಪ್ರದೇಶ, ಇಲ್ಲಿಯ ಹುಡುಗರು ಕೇಳುವ ಪ್ರಶ್ನೆಗಳು, ಅವರ ಆಸಕ್ತಿಯು ನಮ್ಮ ದಿಲ್ಲಿಯ ಯಾವ ವಿಶ್ವವಿದ್ಯಾಲಯ, ಕಾಲೇಜುಗಳಲ್ಲೂ ಇಲ್ಲ, ನೀವು ಎಂದಿಗೂ ಈ ಪ್ರದೇಶವನ್ನು ಹಿಂದುಳಿದಿದೆ ಎಂದು ಹೇಳಬೇಡಿ, ಇದು ನನ್ನ ಆರ್ಡರ್! ಎಂದು ಹೇಳುತ್ತಾ ಕೃಷಿ ವಿಶ್ವವಿದ್ಯಾಲಯದ ಸಭಾಂಗಣದಲ್ಲಿ ನೆರೆದಿದ್ದ ನೂರಾರು ವಿದ್ಯಾರ್ಥಿಗಳಲ್ಲಿದ್ದ ಹಿಂಜರಿಕೆಯನ್ನು ಹೋಗಲಾಡಿಸಿ, ಸ್ಪೂರ್ತಿ ತುಂಬಿದ್ದರು. ನಿಜಕ್ಕೂ ಹಲವಾರು ವೈಶಿಷ್ಟö್ಯತೆಗಳಿಂದ ದೇಶ, ವಿದೇಶಗಳನ್ನು ತನ್ನತ್ತ ತಿರುಗಿ ನೋಡಿದೆ ನಮ್ಮ ರಾಯಚೂರು.",
  "author": "ಈರಣ್ಣ ಬೆಂಗಾಲಿ ರಾಯಚೂರು",
  "newsImage": "https://diprstorageindia.blob.core.windows.net/newsarticles/1761711930490-Screenshot_2025-10-29_095337.png",
  "publishedAt": "2025-11-07T18:13:12.445506Z",
  "magazineType": "magazine",
  "newsType": "articles"
}