{
  "title": "ಪದವಿ ನಂತರ ಸ್ಪರ್ಧಾತ್ಮಕ ಪರೀಕ್ಷೆಗಳಿಗೆ ಸಿದ್ಧತೆ ಹೇಗೆ?",
  "description": "ಕೇಂದ್ರ ಹಾಗೂ ರಾಜ್ಯ ಸರ್ಕಾರದ ಆಡಳಿತ ಸೇವೆಗಳನ್ನು ಹೊಂದುವ ಸಲುವಾಗಿ ಪದವಿ ಹೊಂದಿರುವ ವಿದ್ಯಾರ್ಥಿಗಳು ಮುಂದೆ ಸ್ಪರ್ಧಾತ್ಮ ಪರೀಕ್ಷೆಗಳನ್ನು ಹೇಗೆ ಎದುರಿಸಬೇಕು ಎಂಬ ಕುರಿತು ಬೆಂಗಳೂರು ಸೌತ್ ಸೆಂಟರ್ ಕೆರಿಯರ್ ಗೈಡೆನ್ಸ್ ಅಂಡ್ ಐಎಎಸ್ ಅಕಾಡೆಮಿಯ ನಿರ್ದೇಶಕರಾದ ಸಂಕೇತ ರೆಡ್ಡಿ ಬಿ.ಕೆ ಅವರೊಂದಿಗೆ ಲೇಖಕರು ಸಂದರ್ಶನ ನಡೆಸಿದ್ದಾರೆ. ಪದವಿ ನಂತರ ಯಾವ ಯಾವ ರೀತಿಯ ಸ್ಪರ್ಧಾತ್ಮಕ ಪರೀಕ್ಷೆಗಳನ್ನು ತೆಗೆದುಕೊಳ್ಳಲು ಅವಕಾಶವಿದೆ ಎಂಬುದನ್ನು ತಿಳಿಸುವಿರಾ? ನಾವೀಗ ಕೇಂದ್ರ ಮತ್ತು ರಾಜ್ಯ ಸರ್ಕಾರದಡಿ ಬರುವ ಆಡಳಿತ ಸೇವೆಗಳು ಎಂದು ಎರಡು ವಿಭಾಗಳನ್ನು ವಿಂಗಡಿಸುವುದು ಸೂಕ್ತ. ಕೇಂದ್ರದ ವ್ಯಾಪ್ತಿಯಡಿ ಕೇಂದ್ರ ಲೋಕಸೇವಾ ಆಯೋಗದಿಂದ ಕೇಂದ್ರ ಆಡಳಿತ ಸೇವೆಗಳಿಗೆ ನಡೆಯುವ ಸ್ಪರ್ಧಾತ್ಮಕ ಪರೀಕ್ಷೆಗಳನ್ನು ಹೊರತುಪಡಿಸಿದರೆ ರಕ್ಷಣಾ ಇಲಾಖೆಯಲ್ಲಿ ವಿಪುಲ ಅವಕಾಶಗಳಿವೆ. ಸಿ.ಡಿ.ಎಸ್ ಅಂದರೆ ಕಂಬೈನ್ಡ್ ಡಿಫೆನ್ಸ್ ಸರ್ವೀಸ್ ಎಂಬ ಪರೀಕ್ಷೆ ಮಹತ್ವದ್ದು. ಇದು ಸೇನೆ, ನೌಕೆ, ವಾಯುಪಡೆಗೆ ಸಂಬಂಧಿಸಿದ ಪರೀಕ್ಷೆ. ಇಲ್ಲಿ ಅಧಿಕಾರಿಗಳು ಮತ್ತು ಜವಾನವರು ಎಂಬ ವಿಭಾಗಗಳಿದ್ದು, ಜವಾನರ ಹುದ್ದೆಗಳಿಗೆ ೧೮ ವರ್ಷ ತುಂಬಿದವರನ್ನು ಸಾರ್ವತ್ರಿಕವಾಗಿ ನೇಮಕಾತಿ ಮಾಡಿಕೊಳ್ಳಲಾಗುತ್ತದೆ. ಆದರೆ ಅಧಿಕಾರಿಗಳು ಮಾತ್ರ ಸಿಡಿಎಸ್ ಮುಖೇನ ನೇಮಕವಾಗುತ್ತಾರೆ. ಸಿಡಿಎಸ್ ಪರೀಕ್ಷೆಯು ವರ್ಷಕ್ಕೆ ಎರಡು ಬಾರಿ ನಡೆಯುತ್ತದೆ. ಕೇಂದ್ರ ಗೃಹ ವ್ಯವಹಾರಗಳ ಇಲಾಖೆಯಡಿ ಬಿಎಸ್ಎಫ್, ಸಿಎಪಿಎಫ್, ಎಪಿಎಸ್, ಸಶಸ್ತç ಸೀಮಾದಳ್ ವಿಭಾಗಗಳಿವೆ. ನಕ್ಸಲ್ ನಿಗ್ರಹ ಪಡೆ, ವಿಶೇಷ ಕಾರ್ಯಾಚರಣೆಗಳಿಗೂ ಇಲ್ಲಿಂದಲೇ ನಿಯೋಜನೆ ಮಾಡಲಾಗುತ್ತದೆ. ಜೊತೆಗೆ ಎಸ್.ಎಸ್.ಸಿ ಅಂದರೆ ಕೇಂದ್ರ ಸಿಬ್ಬಂದಿ ನೇಮಕಾತಿ ಆಯೋಗದ ಮೂಲಕ ಇತರೆ ಇಲಾಖೆಗಳಿಗೆ ಅಧಿಕಾರಿಗಳನ್ನು ಸ್ಪರ್ಧಾತ್ಮಕ ಪರೀಕ್ಷೆ ಮೂಲಕ ನೇಮಕ ಮಾಡಿಕೊಳ್ಳಲಾಗುತ್ತಿದೆ. ಇಲ್ಲಿ ಪ್ರತಿ ವರ್ಷ ೧೫ ರಿಂದ ೧೬ ಸಾವಿರ ಹುದ್ದೆಗಳು ಭರ್ತಿಯಾಗುತ್ತವೆ. ರೈಲ್ವೆ ಮಂಡಳಿಯಲ್ಲಿ ಆರ್.ಆರ್.ಬಿ ಅಂದರೆ ರೈಲ್ವೆ ನೇಮಕಾತಿ ಮಂಡಳಿ ಮೂಲಕ ೩೭ ವಿವಿಧ ದರ್ಜೆಯ ಅತಿ ಹೆಚ್ಚು ಹುದ್ದೆಗಳನ್ನು ಸ್ಪರ್ಧಾತ್ಮಕ ಪರೀಕ್ಷೆ ಮೂಲಕ ನೇಮಿಸುತ್ತಾ ಬರಲಾಗಿದೆ. ಒಮ್ಮೊಮ್ಮೆ ೮ ರಿಂದ ೧೫ ಸಾವಿರ ಹುದ್ದೆಗಳಿಗೆ ಪರೀಕ್ಷೆ ನಡೆಯುವುದು ಉಂಟು. ರಾಷ್ಟಿçÃಕೃತ ಬ್ಯಾಂಕ್ಗಳಲ್ಲಿಯೂ ಹೆಚ್ಚು ನೇಮಕಾತಿ ನಡೆಯುತ್ತದೆ. ಐಟಿಪಿಎಸ್ ನಡಿ ಪರೀಕ್ಷೆಗಳನ್ನು ನಡೆಸಿ ಪ್ರೊಬೆಷನರಿ, ಹುದ್ದೆಗಳನ್ನು ನೇಮಿಸಿಕೊಳ್ಳಲಾಗುತ್ತಿದೆ. ಇಲ್ಲೂ ಕೂಡ ಪ್ರತಿ ವರ್ಷ ಹತ್ತು ಸಾವಿರಕ್ಕಿಂತ ಅಧಿಕ ಹುದ್ದೆಗಳನ್ನು ನೇಮಿಸಿಕೊಳ್ಳುತ್ತಿರುವುದು ವಿಶೇಷ. ರಕ್ಷಣಾ ಸಚಿವಾಲಯದಲ್ಲಿ ಸ್ಪರ್ಧಾತ್ಮಕ ಪರೀಕ್ಷೆಗೆ ಇರುವ ಮಾನದಂಡ ಏನು? ಸ್ಪರ್ಧಾತ್ಮಕ ಪರೀಕ್ಷೆ ಬರೆಯಲು ಯಾವುದಾದರೂ ವಿಷಯದಲ್ಲಿ ಪದವಿ ಪಡೆದಿರಬೇಕು. ಯುಜಿಸಿ ಮಾನ್ಯತೆ ಪಡೆದ ದೂರ ಶಿಕ್ಷಣದಲ್ಲಿ ಪದವಿ ಪಡೆದವರು ಸಹ ಅರ್ಹತೆ ಪಡೆಯುತ್ತಾರೆ. ಸಶಸ್ತç ಪಡೆಗಳಿಗೆ ಮದುವೆಯಾಗದವರನ್ನು ನೇಮಕ ಮಾಡಿಕೊಳ್ಳಲಾಗುತ್ತದೆ. ಸೇವೆಗೆ ಆಯ್ಕೆಯಾಗಿ ತರಬೇತಿ ಪಡೆಯುತ್ತಿರುವ ಸಂದರ್ಭದಲ್ಲೂ ಮದುವೆಯಾಗಬಾರದು. ಯುವ ಸಮೂಹವಿದ್ದರೆ ರಕ್ಷಣಾ ಇಲಾಖೆಗೆ ಸೂಕ್ತ ಎನ್ನುವ ಭಾವನೆ ಇದ್ದು, ಇದು ರಕ್ಷಣಾ ಇಲಾಖೆಯ ಮಾನದಂಡವಾಗಿದೆ. ಶಾಲಾ, ಕಾಲೇಜಿನಲ್ಲಿ ಎನ್.ಸಿ.ಸಿ ಯಲ್ಲಿದ್ದವರಿಗೆ ನೇಮಕಾತಿಯಲ್ಲಿ ಆದ್ಯತೆ ದೊರೆಯಲಿದೆ. ಇಲ್ಲಿ ಮೂರು ಹಂತವಿರುತ್ತದೆ. ಮೊದಲು ಪ್ರಿಲಿಮ್ಸ್ನಲ್ಲಿ ಬಹು ಆಯ್ಕೆಗಳ ಅವಕಾಶದ ಎರಡು ಗಂಟೆ ಪರೀಕ್ಷೆ ಇರಲಿದೆ. ನಂತರ ಎಸ್.ಎಸ್.ಬಿ ಅಂದರೆ ಸರ್ವೀಸ್ ಸೆಲೆಕ್ಷನ್ ಬೋರ್ಡ್ ಪರೀಕ್ಷೆ ಐದು ದಿನಗಳ ಕಾಲ ನಡೆಯಲಿದೆ. ಬೆಂಗಳೂರು, ಮೈಸೂರು ಸೇರಿದಂತೆ ವಿವಿಧ ರಾಜ್ಯಗಳ ಹಲವು ಕೇಂದ್ರಗಳಲ್ಲಿ ಈ ಪರೀಕ್ಷೆ ನಡೆಯಲಿದೆ. ಬೆಂಗಳೂರು, ಮೈಸೂರಿನಲ್ಲಿ ಆಫ್ ಕ್ಯಾಟ್ ಅಂದರೆ ಎಸ್.ಎಸ್.ಬಿ ಬೋರ್ಡ್ ಇದೆ. ಇಲ್ಲಿ ಐದು ದಿನಗಳ ಕಾಲ ಗುಂಪು ಚರ್ಚೆ, ವ್ಯಕ್ತಿತ್ವ ನಿರ್ಮಾಣ, ಸಕಾರಾತ್ಮಕ ಚಿಂತನೆ, ಗುಂಪು ಚಟುವಟಿಕೆ ಜೊತೆಗೆ ಕೆಲವು ಚಿತ್ರಗಳನ್ನು ತೋರಿಸಿ ಅಭಿಪ್ರಾಯ ಪಡೆದು ಅಭ್ಯರ್ಥಿಗಳ ವ್ಯಕ್ತಿತ್ವದ ಮೌಲ್ಯಮಾಪನ ಮಾಡಲಾಗುತ್ತದೆ. ರಾಜಕೀಯ, ರಾಜತಾಂತ್ರಿಕ ಚಿಂತನೆಗಳನ್ನು ಪರೀಕ್ಷಿಸಿದ ನಂತರ ವೈದ್ಯಕೀಯ ಪರೀಕ್ಷೆಗೆ ಆಯ್ಕೆ ಮಾಡಲಾಗುತ್ತಿದ್ದು, ಇದು ಕೂಡ ಅತ್ಯಂತ ಕಠಿಣ ಹಾದಿಯಾಗಿದೆ. ಎತ್ತರ, ಎದೆ ಸುತ್ತಳತೆ, ವೇಗದ ಓಟ ಇರಲಿದ್ದು, ನಂತರ ಸಂದರ್ಶನದ ಮೂಲಕ ನೇಮಕ ಮಾಡಲಾಗುತ್ತದೆ. ಇಂತಹ ಸ್ಪರ್ಧಾತ್ಮಕ ಪರೀಕ್ಷೆಗಳಿಗೆ ಸಜ್ಜಾಗುವ ವಿಧಾನಗಳ ಬಗ್ಗೆ ಹೇಳುವಿರಾ? ಇಲ್ಲಿ ಪ್ರಿಲಿಮ್ಸ್ಗೆ ಪ್ರಧಾನ ಆದ್ಯತೆ ನೀಡುತ್ತಿದ್ದು, ಸಾಮಾನ್ಯ ತಿಳಿವಳಿಕೆಗೆ ಒತ್ತು ನೀಡಲಾಗುತ್ತದೆ. ಸಂವಿಧಾನ, ನಮ್ಮ ಭೌಗೋಳಿಕ ಪರಿಸ್ಥಿತಿ, ಭಾರತದ ಆರ್ಥಿಕತೆ ಸೇರಿ ಎರಡು ಗಂಟೆಗಳ ಪರೀಕ್ಷೆಗೆ ೧೦೦ ಅಂಕಗಳನ್ನು ನಿಗದಿ ಮಾಡಲಾಗಿದೆ. ಎನ್.ಸಿ.ಇ.ಆರ್.ಟಿ ಪುಸ್ತಕದ ಪಠ್ಯಕ್ರಮಗಳಲ್ಲಿರುವ ವಿಷಯಗಳ ಬಗ್ಗೆ ಪ್ರಶ್ನೆಗಳನ್ನು ಕೇಳಲಾಗುತ್ತದೆ. ೧೦ನೇ ತರಗತಿವರೆಗೆ ಸಮರ್ಪಕವಾಗಿ ಅಧ್ಯಯನ ಮಾಡಿದರೆ ಶೇ ೭೦ ರಷ್ಟು ಪ್ರಶ್ನೆಗಳು ಬರುತ್ತದೆ. ಉಳಿದ ಶೇ ೩೦ ರಷ್ಟು ಪ್ರಶ್ನೆಗಳಿಗೆ ಕೇಂದ್ರ ಮತ್ತು ರಾಜ್ಯ ಸರ್ಕಾರದ ಯೋಜನೆಗಳು, ಮತ್ತಿತರೆ ಆಡಳಿತ ವಿಷಯಗಳಿಗೆ ಸಂಬಂಧಿಸಿದ ಮಾಹಿತಿ ತಿಳಿದುಕೊಂಡಿರಬೇಕು. ಉಳಿದಂತೆ ೧೦೦ ಅಂಕಗಳಿಗೆ ಇಂಗ್ಲೀಷ್ ಪತ್ರಿಕೆ ಇರಲಿದ್ದು, ೧೦ ನೇ ತರಗತಿ ಮಟ್ಟದ ಇಂಗ್ಲೀಷ್ ಜೊತೆಗೆ ವ್ಯಾಕರಣ ಪ್ರಶ್ನೆಗಳು ಇರಲಿವೆ. ಮೂರನೆಯದಾಗಿ ಗಣಿತ ಆಪ್ಟಿಟ್ಯೂಟ್ ಪರೀಕ್ಷೆ ಇರಲಿದೆ. ಅಂಕಗಣಿತ, ರೇಖಾ ಗಣಿತದ ವಿಷಯಗಳು ಈ ವ್ಯಾಪ್ತಿಗೆ ಬರಲಿವೆ. ಕೇಂದ್ರ ಗೃಹ ಸಚಿವಾಲಯದಡಿ ಬರುವ ಸ್ಪರ್ಧಾತ್ಮಕ ಪರೀಕ್ಷೆಗಳು ಯಾವುವು? ಇಲ್ಲಿ ಆರು ವಿವಿಧ ಹುದ್ದೆಗಳು ಬರುತ್ತವೆ. ಅಂತಾರಾಷ್ಟಿçÃ,ಯ ನಿಯಮಗಳ ಪ್ರಕಾರ ಗಡಿ ರಕ್ಷಣೆಯನ್ನು ಗೃಹ ಸಚಿವಾಲಯಗಳೇ ನಿರ್ವಹಿಸಬೇಕು. ಗಡಿ ರಕ್ಷಣೆ ರಕ್ಷಣಾ ವ್ಯವಸ್ಥೆಯ ಮೊದಲ ಹಂತದ ಕ್ರಮವಾಗಿದೆ. ಭಾರತಪಾಕಿಸ್ಥಾನ, ಭಾರತಬಾಂಗ್ಲಾದೇಶ ಭಾಗದಲ್ಲಿ ಗಡಿ ರಕ್ಷಣಾ ಪಡೆ ಬಿ.ಎಸ್.ಎಫ್ ನಿಯೋಜಿಸಲಾಗುತ್ತದೆ. ಚೀನಾ-ಭಾರತ, ಭಾರತಟಿಬೆಟ್ ಗಡಿಯಲ್ಲಿ ಐಟಿಬಿಪಿ, ನೇಪಾಳ-ಭೂತಾನ್ ಗಡಿಯಲ್ಲಿ ಸಶಸ್ತç ಸೀಮಾಬಲ್ ಸಿಬ್ಬಂದಿಯನ್ನು ನಿಯೋಜನೆ ಮಾಡಲಾಗುತ್ತದೆ. ಈ ವಲಯದಲ್ಲಿಯೂ ಜವಾನರು ಮತ್ತು ಅಧಿಕಾರಿಗಳು ಇರುತ್ತಾರೆ. ಅಧಿಕಾರಿಗಳ ಹುದ್ದೆಗಳನ್ನು ಸಿಎಪಿಎಫ್ ನೇಮಕ ಮಾಡುತ್ತದೆ. ಇಲ್ಲಿ ಆಯ್ಕೆಯಾದವರು ಅಸಿಸ್ಟೆಂಟ್ ಕಮಾಂಡೆAಟ್ ಆಗಲಿದ್ದಾರೆ. ಇವರಿಗೆ ರಕ್ಷಣಾ ಪಡೆಗಳಿಗಿಂತ ಹೆಚ್ಚಿನ ವೇತನ ದೊರೆಯಲಿದೆ. ಪ್ರಿಲಿಮ್ಸ್ನಲ್ಲಿ ಆಯ್ಕೆಯಾದವರಿಗೆ ದೆಹಲಿಯಲ್ಲಿ ಯುಪಿಎಸ್ಸಿಯಿಂದ ಸಂದರ್ಶನ ನಡೆಸಲಾಗುತ್ತದೆ. ಇಲ್ಲಿ ದೈಹಿಕ ಪರೀಕ್ಷೆಗೆ ಕಠಿಣ ನಿಯಮಗಳು ಇರಲಿವೆ. ೧೦೦ ಮೀಟರ್ ಓಟವನ್ನು ೧೬ ಸೆಕೆಂಡ್ಗಳಲ್ಲಿ ಪೂರ್ಣಗೊಳಿಸಬೇಕು. ೮೦೦ ಮೀಟರ್ ಓಟವನ್ನು ೩.೪೫ ಸೆಕೆಂಡ್ಗಳಲ್ಲಿ ಮುಗಿಸಬೇಕು. ಸಶಸ್ತç ಪಡೆಗಳಿಗೆ ನೇಮಕವಾಗಲು ಗರಿಷ್ಠ ವಯೋಮಿತಿ ೨೫ ವರ್ಷಗಳು, ಆಡಳಿತ ವರ್ಗ ಹುದ್ದೆಗಳಿಗೆ ೩೨ ವರ್ಷಗಳ ಗರಿಷ್ಠ ವಯೋಮಿತಿ ನಿಗದಿ ಮಾಡಲಾಗಿದೆ. ಗಡಿ ರಕ್ಷಣಾ ಪಡೆಗಳಿಗೆ ನೇಮಕವಾಗುವ ನಿಯಮಗಳಲ್ಲಿ ಮದುವೆಯ ಬಗ್ಗೆ ಪ್ರಸ್ತಾಪವಿಲ್ಲ. ತರಬೇತಿ ಸಂದರ್ಭದಲ್ಲಿ ಮದುವೆಯಾಗುವಂತಿಲ್ಲ ಎಂಬ ಷರತ್ತು ಹೇರಲಾಗಿದೆ. ಸಿಡಿಎಸ್ನಲ್ಲಿ ಮೀಸಲಾತಿ ಬರುವುದಿಲ್ಲ. ಆದರೆ ಸಿ.ಎ.ಪಿ.ಎಫ್ ನಲ್ಲಿ ಮೀಸಲಾತಿ ಸೌಲಭ್ಯವಿದೆ. ಈ ಎಲ್ಲಾ ಪರೀಕ್ಷೆಗಳಿಗೆ ಸಾಮಾನ್ಯ ಮಾನಸಿಕ ಸಾಮರ್ಥ್ಯ ಪರೀಕ್ಷೆ ಮಾಡುತ್ತಿದ್ದು, ಇದು ಸಮಸ್ಯೆಗಳನ್ನು ಎದುರಿಸುವುದು ಹೇಗೆ ಎಂಬುದನ್ನು ವಿಶ್ಲೇಷಿಸುತ್ತದೆ. ಭಾಷಾ ಪರೀಕ್ಷೆ ನಂತರ ಪ್ರಚಲಿತ ವಿದ್ಯಾಮಾನದ ಬಗ್ಗೆ ಏನನ್ನು ತಿಳಿದುಕೊಂಡಿದ್ದಾರೆ. ಜನರ ಸಮಸ್ಯೆಗಳಿಗೆ ಹೇಗೆ ಸ್ಪಂದಿಸುತ್ತಾರೆ ಎಂಬ ಅವಲೋಕನ ನಡೆಸಲಾಗುತ್ತದೆ. ಇನ್ನು ರೈಲ್ವೆ ಪರೀಕ್ಷೆಗಳಿಗೆ ಯಾವ ರೀತಿ ಸಿದ್ಧರಾಗಬೇಕು? ಅತಿ ಹೆಚ್ಚು ನೇಮಕಾತಿ ನಡೆಯುವುದು ರೈಲ್ವೆಯಲ್ಲಿ. ಇದರಡಿ ರೈಲ್ವೆ ನೇಮಕಾತಿ ಮಂಡಳಿ ಆರ್.ಆರ್.ಬಿ ಇದ್ದು, ಇಲ್ಲಿ ತಾಂತ್ರಿಕೇತರ ಹುದ್ದೆಗಳಿಗೆ ನೇಮಕ ಮಾಡಿಕೊಳ್ಳಲಾಗುತ್ತದೆ. ಟಿಕೆಟ್ ಕೆಲೆಕ್ಟರ್, ರೈಲ್ವೆ ಅಧಿಕಾರಿಗಳು ಈ ವ್ಯಾಪ್ತಿಗೆ ಬರುತ್ತಾರೆ. ಈ ಹುದ್ದೆಗಳಿಗೆ ಕಂಪ್ಯೂಟರ್ ಜ್ಞಾನದ ಒಂದು ವಿಷಯ ಇರುತ್ತದೆ. ತಾಂತ್ರಿಕ ಹುದ್ದೆಗಳಿಗೆ ಇಂಜಿನಿಯರಿಂಗ್ ಶಿಕ್ಷಣ ಪಡೆದವರನ್ನು ವಿವಿಧ ದರ್ಜೆಯ ಹುದ್ದೆಗಳಿಗೆ ನೇಮಿಸಿಕೊಳ್ಳಲಾಗುತ್ತದೆ. ಇದಲ್ಲದೇ ರೈಲ್ವೆಗಾಗಿಯೇ ಪ್ರತ್ಯೇಕವಾಗಿ ರೈಲ್ವೆ ಪೊಲೀಸ್ ಹುದ್ದೆಗಳನ್ನು ಸಹ ನೇಮಿಸಿಕೊಳ್ಳುವ ವಿಶೇಷ ಪರಿಪಾಠ ಹಿಂದಿನಿಂದಲೂ ಇದೆ. ಈ ಹುದ್ದೆಗಳ ನೇಮಕಾತಿಯನ್ನು ಸಹ ಆರ್.ಆರ್.ಬಿ ನಡೆಸುತ್ತದೆ. ಇಲ್ಲಿ ವಿವಿಧ ೩೫ ಕ್ಕೂ ಅಧಿಕ ಹುದ್ದೆಗಳನ್ನು ನೇಮಿಸಿಕೊಳ್ಳಲಾಗುತ್ತದೆ. ತಾಂತ್ರಿಕ ಹುದ್ದೆಗಳಿಗೆ ಪ್ರತ್ಯೇಕವಾದ ಸಾಮಾನ್ಯ ಜ್ಞಾನದ ಪ್ರಶ್ನೆ ಪತ್ರಿಕೆ ಇರುತ್ತದೆ. ಅಭ್ಯರ್ಥಿಗಳು ಓದಿರುವ ಹುದ್ದೆಗಳಿಗೆ ಸಂಬಂಧಪಟ್ಟ ವಿಷಯಗಳ ಕುರಿತು ಸಾಮಾನ್ಯ ಪ್ರಶ್ನೆ ಪತ್ರಿಕೆಗಳನ್ನು ತಯಾರು ಮಾಡಲಾಗುತ್ತದೆ. ರಕ್ಷಣೆ, ಗೃಹ, ರೈಲ್ವೆ ಪರೀಕ್ಷೆಗಳು ಮೆಟ್ರೋಪಾಲಿಟಿನ್ ನಗರಗಳಲ್ಲಿ ನಡೆಯುತ್ತವೆ. ವೈದ್ಯಕೀಯ ಪರೀಕ್ಷೆಗಳು ಸಹ ಕಡ್ಡಾಯವಾಗಿವೆ. ಪ್ರತಿ ವರ್ಷ ಸರಾಸರಿ ೯ ಸಾವಿರ ಹುದ್ದೆಗಳನ್ನು ನೇಮಿಸಿಕೊಳ್ಳಲಾಗುತ್ತದೆ. ಬ್ಯಾಂಕಿAಗ್ ಪರೀಕ್ಷೆಗಳು ಹೇಗಿರುತ್ತದೆ? ಎಸ್.ಬಿ.ಐ ಪ್ರಪಂಚದ ಅತಿ ದೊಡ್ಡ ೫೦ ಬ್ಯಾಂಕ್ಗಳಲ್ಲಿ ಒಂದಾಗಿದ್ದು, ಇಲ್ಲಿ ಮೂರು ಹಂತದ ಹುದ್ದೆಗಳಿಗೆ ನೇಮಕ ಮಾಡಿಕೊಳ್ಳಲಾಗುತ್ತದೆ. ಈ ಬ್ಯಾಂಕ್ಗೆ ಪ್ರತ್ಯೇಕ ನೇಮಕಾತಿ ಮಂಡಳಿ ಇದೆ. ಪ್ರೊಬೆಷನರಿ ಹುದ್ದೆಗಳಿಗೆ ನೇಮಕವಾದವರು ಏಳೆಂಟು ವರ್ಷಗಳಲ್ಲಿ ಶಾಖಾ ವ್ಯವಸ್ಥಾಪಕರಾಗುತ್ತಾರೆ. ಹಣಕಾಸು ವ್ಯವಸ್ಥೆ ನೋಡಿಕೊಳ್ಳುವ ಕ್ಲರ್ಕ್ಗಳು, ವಿಶೇಷ ಅಧಿಕಾರಿಗಳು ಸಹ ಇದರಡಿ ಬರಲಿದ್ದು, ಈ ಮೂರು ವಿಭಾಗಗಳಿಗೆ ಪ್ರತ್ಯೇಕ ಪರೀಕ್ಷೆಗಳು ಇರಲಿವೆ. ಬ್ಯಾಂಕಿAಗ್ನ ಯಾವುದೇ ಹುದ್ದೆಗಳಿಗೆ ಪದವಿ ಜೊತೆಗೆ ಗಣಿತದ ಜ್ಞಾನ ಹೆಚ್ಚಿನ ಪ್ರಮಾಣದಲ್ಲಿರಬೇಕು. ಪರೀಕ್ಷೆಯಲ್ಲಿ ಉತ್ತೀರ್ಣರಾದವರು ತರಬೇತಿ ಬಳಿಕ ನೇಮಕಾತಿ ಹೊಂದಲಿದ್ದಾರೆ. ರಾಜ್ಯ ಸರ್ಕಾರದ ವ್ಯಾಪ್ತಿಗೊಳಪಡುವ ಪರೀಕ್ಷೆಗಳ ಬಗ್ಗೆ ಸ್ವಲ್ಪ ಮಾಹಿತಿ ನೀಡಿ. ಕರ್ನಾಟಕದಲ್ಲಿ ಕೆಪಿಎಸ್ಸಿ ಮತ್ತು ಕರ್ನಾಟಕ ಪರೀಕ್ಷಾ ಪ್ರಾಧಿಕಾರದಲ್ಲಿ ನೇಮಕಾತಿ ಪ್ರಕ್ರಿಯೆಗಳು ನಡೆಯುತ್ತದೆ. ಕೆಪಿಎಸ್ಸಿ ಮೂಲಕ ಮೂರು ಹಂತದ ಹುದ್ದೆಗಳನ್ನು ನೇಮಿಸಿಕೊಳ್ಳಲಾಗುತ್ತದೆ. ವಿವಿಧ ಸಚಿವಾಲಯಗಳಿಗೆ ಬೇಡಿಕೆಗೆ ಅನುಗುಣವಾಗಿ ಕೆಎಎಸ್ ಅಧಿಕಾರಿಗಳಿಗಾಗಿ ಪರೀಕ್ಷೆ ನಡೆಸಲಾಗುತ್ತದೆ. ಅಸಿಸ್ಟೆಂಟ್ ಕಮೀಷನರ್, ತಾಹಶೀಲ್ದಾರ್, ಡಿವೈಎಸ್ಪಿ, ಜೊತೆಗೆ ಎಫ್.ಡಿ.ಎ, ಎಸ್.ಡಿ.ಎ ಹುದ್ದೆಗಳಿಗೆ ಪರೀಕ್ಷೆ ನಡೆಯುತ್ತದೆ. ರಾಜ್ಯ ಸರ್ಕಾರದ ಜೊತೆಗೆ ನ್ಯಾಯಾಂಗದ ಹುದ್ದೆಗಳಿಗೆ ಕೆಪಿಎಸ್ಸಿ ಮೂಲಕವೇ ಪರೀಕ್ಷೆ ನಡೆಸಲಾಗುತ್ತದೆ. ಯಾವುದೇ ಸ್ಪರ್ಧಾತ್ಮಕ ಪರೀಕ್ಷೆಗಳನ್ನು ಎದುರಿಸಲು ಹೇಗೆ ಸಿದ್ಧತೆ ಮಾಡಿಕೊಳ್ಳಬೇಕು? ಮೊದಲು ಸರ್ಕಾರದ ಪಠ್ಯ ಕ್ರಮಗಳನ್ನು ಅಧ್ಯಯನ ಮಾಡಬೇಕು. ಹಿಂದಿನ ವರ್ಷಗಳ ಪ್ರಶ್ನೆ ಪತ್ರಿಕೆಗಳನ್ನು ಅವಲೋಕಿಸಬೇಕು. ಇಂಗ್ಲೀಷ್ ಮತ್ತು ಹಿಂದಿಯಲ್ಲಿ ಪ್ರಶ್ನೆಗಳು ಇರುತ್ತವೆ. ವ್ಯಾಕರಣಕ್ಕಿಂತ ವಿಷಯ ಜ್ಞಾನಕ್ಕೆ ಒತ್ತು ನೀಡಬೇಕು. ೨೦೧೫ ರ ನಂತರ ಸುಪ್ರೀಂ ಕೋರ್ಟ್ ನಿರ್ದೇಶನದಂತೆ ಆನ್ ಲೈನ್ ಮೂಲಕ ಅರ್ಜಿ ಸಲ್ಲಿಸುವುದು ಕಡ್ಡಾಯ. ಹಿಂದೆ ಎಂಪ್ಲಾಯ್ಮೆAಟ್ ನ್ಯೂಸ್ ಪತ್ರಿಕೆ ಸಿಕ್ಕಿದರೆ ನಿಧಿ ಸಿಕ್ಕಂತೆ ಆಗುತ್ತಿತ್ತು. ಯುಪಿಎಸ್ಸಿ, ಕೆಪಿಎಸ್ಸಿಗಳಿಗಾಗಿ ಪ್ರತ್ಯೇಕ ಟೆಲೆಗ್ರಾಂ ಗುಂಪುಗಳಿವೆ. ಇಂತಹ ಟೆಲಿಗ್ರಾಂ ವಾಹಿನಿಗಳನ್ನು ನೋಡಿಕೊಂಡರೆ ಪರೀಕ್ಷೆಗೆ ಸೂಕ್ತ ರೀತಿಯಲ್ಲಿ ಸಜ್ಜಾಗಬಹುದು. ಯುಪಿಎಸ್ ಸಿ, ಕೆಪಿಎಸ್ಸಿ ವೆಬ್ಸೈಟ್ಗಳನ್ನು ನಿಯಮಿತವಾಗಿ ನೋಡುತ್ತಿದ್ದರೆ ಎಲ್ಲಾ ನೇಮಕಾತಿಗಳ ಮಾಹಿತಿ ದೊರೆಯುತ್ತದೆ. ಈ ಜಾಲತಾಣಗಳು ನಿರಂತರವಾಗಿ ಅಪ್ಡೇಟ್ ಆಗುತ್ತಿರುತ್ತವೆ. ಸ್ಪರ್ಧಾತ್ಮಕ ಪರೀಕ್ಷೆಗಳಿಗೆ ಹೆಚ್ಚಿನ ಪ್ರಮಾಣದಲ್ಲಿ ಖಾಸಗಿ ಸಂಸ್ಥೆಗಳಿದ್ದು, ಆನ್ ಲೈನ್ ತರಬೇತಿ ಕೇಂದ್ರಗಳು ಸಹ ಇವೆ. ಆದರೆ ರೈಲ್ವೆಗೆ ಕರ್ನಾಟಕ, ದಕ್ಷಿಣ ಭಾರತದಿಂದ ಹೆಚ್ಚಿನ ಜನ ಆಸಕ್ತಿ ತೋರುತ್ತಿಲ್ಲ. ಪದವಿ ನಂತರ ಇಲ್ಲವೆ ಸ್ನಾತಕೋತ್ತರ ಪದವಿ ನಂತರವೂ ಸ್ಪರ್ಧಾತ್ಮಕ ಪರೀಕ್ಷೆಗೆ ಹೋಗಬಹುದು. ಅಷ್ಟೊಂದು ಸಮಯ ಇದೆಯೋ ಇಲ್ಲವೋ ಎನ್ನುವುದು ಅವರವರ ವಿವೇಚನೆಗೆ ಬಿಟ್ಟದ್ದು. ಬ್ಯಾಂಕಿAಗ್ ಪರೀಕ್ಷೆಗಳಿಗೆ ಸ್ನಾತಕೋತ್ತರ ಪದವಿ ಓದುತ್ತಾ, ಕೆಲಸ ಮಾಡುತ್ತಾ ಪರೀಕ್ಷೆ ಬರೆಯಬಹುದು. ಅಂತಾರಾಷ್ಟಿçಯ ಕ್ರೀಡೆಗಳಲ್ಲಿ ಪಾಲ್ಗೊಂಡವರಿಗೆ ಕ್ಲಾಸ್ ೨ ದರ್ಜೆಯ ಹುದ್ದೆಗಳನ್ನು ನೀಡಲು ರಾಜ್ಯ ಸರ್ಕಾರಗಳಿಗೆ ವಿವೇಚನಾಧಿಕಾರವಿದೆ. ಒಮ್ಮೆ ಸ್ಪರ್ಧಾತ್ಮಕ ಪರೀಕ್ಷೆಗಳಿಗೆ ಸಜ್ಜಾದರೆ ಖಾಸಗಿ ವಲಯದಲ್ಲಿಯೂ ವಿಪುಲ ಅವಕಾಶಗಳಿವೆ. ಒಂದು ಎರಡು ಪ್ರಯತ್ನಗಳಿಗೆ ಫಲ ದೊರೆಯುವುದಿಲ್ಲ. ಮನೆ ಕಟ್ಟುವುದೇ ಬೇರೆ, ಅರಮನೆ ಕಟ್ಟುವುದೇ ಬೇರೆ. ಮನೆಕಟ್ಟಲು ವರ್ಷ ಸಾಕು. ಅರಮನೆ ಕಟ್ಟಲು ನಾಲ್ಕೆöÊದು ವರ್ಷಗಳು ಬೇಕು. ಐಎಎಸ್, ಕೆಎಎಸ್ ಹುದ್ದೆಗಳು ಅರಮನೆ ನಿರ್ಮಿಸಿದಂತೆ. ಬೆಂಗಳೂರು ಸೌತ್ ಸೆಂಟರ್ ಕೆರಿಯರ್ ಗೈಡೆನ್ಸ್ ಅಂಡ್ ಐಎಎಸ್ ಅಕಾಡೆಮಿ ಆರ್ಥಿಕವಾಗಿ ಹಿಂದುಳಿದವರಿಗೆ ಹೇಗೆ ನೆರವಾಗುತ್ತಿದೆ? ಬೆಂಗಳೂರು ಸೌತ್ ಸೆಂಟರ್ ಕೆರಿಯರ್ ಗೈಡೆನ್ಸ್ ಒಂದು ಸ್ವಯಂ ಸೇವಾ ಸಂಸ್ಥೆ. ೧೯೯೧ ರಲ್ಲಿ ಇದು ಸ್ಥಾಪನೆಯಾಗಿದ್ದು, ವಿದ್ಯಾರ್ಥಿ ವೇತನ, ಶಾಲಾ ಶುಲ್ಕ ಪಾವತಿ ಮತ್ತಿತರೆ ಚಟುವಟಿಕೆಗಳನ್ನು ನಡೆಸುತ್ತಿದೆ. ೨೦೧೯ ರಿಂದ ಸ್ಪರ್ಧಾತ್ಮಕ ಪರೀಕ್ಷೆಗಳಿಗೆ ವಿದ್ಯಾರ್ಥಿಗಳನ್ನು ಸಜ್ಜುಗೊಳಿಸಲಾಗುತ್ತಿದೆ. ಈ ಸಂಸ್ಥೆ ವೃತ್ತಿಪರವಾಗಿದೆ. ದಾನಿಗಳ ನೆರವಿನಿಂದ ಈ ಸಂಸ್ಥೆ ನಡೆಯುತ್ತಿದೆ. ಸ್ಪರ್ಧಾತ್ಮಕ ಪರೀಕ್ಷೆ ಬಗ್ಗೆ ಆಸಕ್ತಿ ಇರುವವರಲ್ಲಿ ಅರ್ಹರನ್ನು ಗುರುತಿಸಿ ಪರೀಕ್ಷೆಗೆ ಸಜ್ಜುಗೊಳಿಸುತ್ತಿದೆ.",
  "author": "ನಂಜುAಡಪ್ಪ.ವಿ. ಪತ್ರಕರ್ತ",
  "newsImage": "https://diprstorageindia.blob.core.windows.net/newsarticles/1761711930490-Screenshot_2025-10-29_095337.png",
  "publishedAt": "2025-11-07T18:13:12.513388Z",
  "magazineType": "magazine",
  "newsType": "articles"
}