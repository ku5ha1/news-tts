{
  "title": "ಕಾದಂಬರಿ ಶಿಖರ ಎಸ್ ಎಲ್. ಭೈರಪ್ಪ",
  "description": "ಡಾ.ಕೆ.ಪುಟ್ಟಸ್ವಾಮಿ ಕನ್ನಡದ ಸುಪ್ರಸಿದ್ಧ ಸಾಹಿತಿ ಮತ್ತು ಅಪಾರ ಓದುಗ ವಲಯವನ್ನು ಸೃಷ್ಟಿಸಿಕೊಂಡು ಜನಪ್ರಿಯತೆಯ ಶಿಖರ ತಲುಪಿದ್ದ ಡಾ.ಎಸ್ ಭೈರಪ್ಪನವರು ೨೦೨೫ ರ ಸೆಪ್ಟೆಂಬರ್ ೨೪ರಂದು ನಿಧನರಾದರು. ಅಂದು ಕನ್ನಡ ಕಾದಂಬರಿ ಕ್ಷೇತ್ರದ ಮಹಾನ್ ತಾರೆ ಅಸ್ತಂಗತರಾದರೆAದು ಸಾಹಿತ್ಯ ಲೋಕ ಮರುಗಿತು. ಸರ್ಕಾರದ ಸಕಲ ಗೌರವಗೊಳಡನೆ ಸಾವಿರಾರು ಅಭಿಮಾನಿಗಳ ಹಾಜರಿಯಲ್ಲಿ ಅವರ ಅಂತ್ಯಕ್ರಿಯೆ ನಡೆಯಿತು. ಕನ್ನಡದ ಕಾದಂಬರಿ ಕ್ಷೇತ್ರದ ಯುಗಪುರುಷ ಭೈರಪ್ಪನವರು ಇಹಲೋಕದಿಂದ ನಿರ್ಗಮಿಸಿದರೂ ತಮ್ಮ ಕೃತಿಗಳಲ್ಲಿ ಶಾಶ್ವತವಾಗಿ ಉಳಿಯಲಿದ್ದಾರೆ. ಕನ್ನಡ ಸಾಹಿತ್ಯ ಚರಿತ್ರೆಯಲ್ಲಿ ಕಾದಂಬರಿ ಪ್ರಕಾರಕ್ಕೆ ವಿಶಿಷ್ಟ ಸ್ಥಾನವಿದೆ. ಇಪ್ಪತ್ತನೆಯ ಶತಮಾನದಿಂದಲೇ ಆರಂಭವಾದ ಆಧುನಿಕ ಕಾದಂಬರಿ ನುಡಿಕಾರಿಕೆಯು ಓದುಗ ಬಳಗವನ್ನು ವಿಸ್ತರಿಸಲು ನೆರವಾಯಿತು. ಅಂತೆಯೇ ಇಪ್ಪತ್ತನೆಯ ಶತಮಾನವನ್ನು ಕಾದಂಬರಿ ಯುಗ'ಎಂದು ಕರೆಯುವುದುಂಟು. ಏಕೆಂದರೆ ಗಳಗನಾಥ-ವೆಂಕಟಾಚಾರ್ಯ ಅವರಿಂದ ಪ್ರಾರಂಭವಾದ ಕಾದಂಬರಿ ಸಾಹಿತ್ಯ ಪರಂಪರೆ ಭವ್ಯವಾಗಿ ಬೆಳೆದು ಗುಣ, ಗಾತ್ರ, ಸಂಖ್ಯೆಗಳಲ್ಲಿ ಹಿರಿಯ ಸ್ಥಾನ ಗಳಿಸಿದೆ. ಮಹಿಳೆಯರೂ ಈ ಕ್ಷೇತ್ರಕ್ಕೆ ಸಾಕಷ್ಟ ಕೊಡುಗೆ ನೀಡಿದ್ದಾರೆ. ಸ್ವಾತಂತ್ರ್ಯಪೂರ್ವದಲ್ಲಿ ಬಂದ ಕನ್ನಡ ಕಾದಂಬರಿಗಳು ಬೆಳವಣಿಗೆಯ ಹಂತದಲ್ಲಿ ಪ್ರಗತಿ ಸಾಧಿಸಿದರೂ ಸ್ವಾತಂತ್ರಾ್ಯನಂತರದ ದಶಕಗಳಲ್ಲಿ ಕಾದಂಬರಿಯ ವಸ್ತು, ತಂತ್ರ, ಭಾಷೆ, ನಿರೂಪಣೆ ಮೊದಲಾದವುಗಳಲ್ಲಿ ಲೇಖಕರು ವಿನೂತನ ಸಾಧನೆಗಳನ್ನು ನಡೆಸಿ ವಿಕ್ರಮ ಗಳಿಸಿದ್ದಾರೆ. ಕಾದಂಬರಿ ಕ್ಷೇತ್ರದಲ್ಲಿ ಸ್ವಾತಂತ್ರೊö್ಯÃತ್ತರ ಕಾಲದಲ್ಲಿ ಅದ್ಭುತ ಸಾಧನೆ ಮಾಡಿ ಕನ್ನಡಕ್ಕೆ ಶ್ರೇಷ್ಠ ಕಾದಂಬರಿಗಳನ್ನು ನೀಡಿದ ಅಗ್ರಗಣ್ಯರಲ್ಲಿ ಡಾ.ಎಸ್ ಎಲ್ ಭೈರಪ್ಪನವರು ಸಹ ಒಬ್ಬರು. ಅಲ್ಲದೆ ವ್ಯಾಪಕ ಓದುಗ ಬಳಗವನ್ನು ಪಡೆದವರು. ಸಾಹಿತ್ಯದ ಪ್ರಚಲಿತ ಯಾವುದೇ ಪಂಥಕ್ಕೂ ಸೇರದ ಅವರು ಸಾಹಿತ್ಯಕ್ಕೆ ನಿಷ್ಠರಾಗಿ ಕೃತಿ ರಚನೆ ಮಾಡಿದರು. ಕಾದಂಬರಿ ಕ್ಷೇತ್ರದಲ್ಲಿ ತಮ್ಮದೇ ಆದ ಹಾದಿಯೋದನ್ನು ನಿರ್ಮಿಸಿದ ಭೈರಪ್ಪನವರು ಕನ್ನಡಕ್ಕೆ ಅನೇಕ ಗಟ್ಟಿ ಕಾದಂಬರಿಗಳನ್ನು ನೀಡಿದ್ದಾರೆ. ಹಲವು ಭಾರತೀಯ ಭಾಷೆಗಳಿಗೆ ಅವರ ಕೃತಿಗಳು ಅನುವಾದಗೊಂಡು ಭಾರತದ ಅನ್ಯಭಾಷೆಯ ಓದುಗರಿಗೂ ಚಿರಪರಿಚಿತರಾಗಿ ಕನ್ನಡದ ಸಮರ್ಥ ಸಾಹಿತ್ಯ ರಾಯಭಾರಿಯಾಗಿ ಪ್ರಸಿದ್ಧಿ ಪಡೆದಿದ್ದಾರೆ. ಭೈರಪ್ಪನವರು ಶಾಲಾ ದಾಖಲೆಗಳ ಪ್ರಕಾರ ಜನಿಸಿದ್ದು ೧೯೩೪ರ ಜುಲೈ ೨೪ರಂದು, ಹಾಸನ ಜಿಲ್ಲೆಯ ಚನ್ನರಾಯಪಟ್ಟಣದ ಸಂತೇಶಿವರ ಗ್ರಾಮದಲ್ಲಿ. ಲಿಂಗಣ್ಣಯ್ಯ ಮತ್ತು ಗೌರಮ್ಮ ದಂಪತಿಗಳಿಗೆ ಎರಡನೇ ಮಗನಾಗಿ ಜನಿಸಿದ ಇವರು ಪ್ರಾಥಮಿಕ ವಿದ್ಯಾಭ್ಯಾಸವನ್ನು ತಾವು ಹುಟ್ಟಿದ ಹಳ್ಳಿಯಲ್ಲಿ ಹಾಗೂ ಅದರ ಸುತ್ತಮುತ್ತ ಪ್ರದೇಶಗಳಲ್ಲಿ ಸಾಗಿಸಿದರು. ಬಾಲ್ಯದಲ್ಲಿಯೇ ತಾಯಿಯನ್ನು ಕಳೆದು ಕೊಂಡು ಹತ್ತಾರು ರೀತಿಗಳಲ್ಲಿ ಕಷ್ಟಪಟ್ಟು ವಿದ್ಯಾಭ್ಯಾಸವನ್ನು ಮುಂದುವರೆಸಿದರು. ವಿದ್ಯಾಭ್ಯಾಸ ಕಾಲದಲ್ಲಿ ಹಾಗೂ ಆನಂತರ ನಾನಾ ರಂಗಗಳಲ್ಲಿ ದುಡಿದು ಜೀವನಾನುಭವಗಳನ ಗಳಿಸಿದರು. ಮೈಸೂರಿನಲ್ಲಿ ಶಾರದಾ ವಿಲಾಸ ಪ್ರೌಢಶಾಲೆಯಲ್ಲಿ ಓದಿದ ನಂತರ ಮಹಾರಾಜಾ ಕಾಲೇಜಿನ ವಿದ್ಯಾರ್ಥಿಯಾಗಿ ೧೯೫೭ರಲ್ಲಿ ಬಿ.ಎ.(ಆನರ್ಸ್) ಪದವಿ ಗಳಿಸಿದರು. ೧೯೫೮ರಲ್ಲಿ ಮೈಸೂರು ವಿಶ್ವವಿದ್ಯಾನಿಲಯದಿಂದ ತತ್ವಶಾಸ್ತçದ ಎಂ.ಎ. ಪದವಿಯಲ್ಲಿ ಮೊದಲ ಸ್ಥಾನಗಳಿಸಿ ಎರಡು ಸುವರ್ಣ ಪದಕಗಳನ್ನು ಪಡೆದರು. ಬರೋಡಾದ ಮಹಾರಾಜ ಸಯ್ಯಾಜಿರಾವ್ ವಿಶ್ವ ವಿದ್ಯಾನಿಲಯದಿಂದ ಸತ್ಯ ಮತ್ತು ಸೌಂದರ್ಯ'ಎಂಬ ಮಹಾ ಪ್ರಬಂಧಕ್ಕಾಗಿ ಡಾಕ್ಟರೇಟ್ ಪದವಿ ಗಳಿಸಿದರು. ವಿದ್ಯಾಭ್ಯಾಸದ ನಂತರ ಹುಬ್ಬಳ್ಳಿಯ ಕಾಡುಸಿದ್ಧೇಶ್ವರ ಕಾಲೇಜಿನಲ್ಲಿ ತರ್ಕಶಾಸ್ತç ಮತ್ತು ಮನಶ್ಯಾಸ್ತçದ ಅಧ್ಯಾಪಕರಾಗಿ (೧೯೫೮-೬೦) ಅನಂತರ ೧೯೬೦ ರಿಂದ ೧೯೬೬ ರ ವರೆಗೆ ಗುಜರಾತಿನ ಸರ್ದಾರ್ ಪಟೇಲ್ ವಿಶ್ವವಿದ್ಯಾನಿಲಯದಲ್ಲಿ ತತ್ತ್ವಶಾಸ್ತçದ ಉಪನ್ಯಾಸಕರಾಗಿ ಸೇವೆ ಸಲ್ಲಿಸಿದರು. ೧೯೬೭ ರಿಂದ ೧೯೭೧ ರ ವರೆಗೆ ದೆಹಲಿಯ ರಾಷ್ಟಿçÃಯ ಶಿಕ್ಷಣ ಮತ್ತು ತರಬೇತಿ ಸಂಸ್ಥೆಯಲ್ಲಿ ಶಿಕ್ಷಣ ಮೀಮಾಂಸಾ ವಿಷಯದಲ್ಲಿ ಉಪಪ್ರಾಧ್ಯಾಪಕರಾಗಿ ಸೇವೆಸಲ್ಲಿಸಿದ ನಂತರ ಮೈಸೂರು ವಿಶ್ವವಿದ್ಯಾನಿಲಯದ ಪ್ರಾದೇಶಿಕ ಶಿಕ್ಷಣ ಕಾಲೇಜಿನಲ್ಲಿ ಈಗ ತತ್ತ್ವಶಾಸ್ತç ಮತ್ತು ಶಿಕ್ಷಣಶಾಸ್ತçದ ಪ್ರಾಧ್ಯಾಪಕರಾಗಿ ಅಲ್ಲಿಯೇ ವೃತ್ತಿಬದುಕನ್ನು ಪೂರ್ಣಗೊಳಿಸಿದರು. ೧೯೫೮ರಲ್ಲಿ ಸರಸ್ವತಿ ಅವರನ್ನು ವಿವಾಹವಾದ ಇವರಿಗೆ ರವಿಶಂಕರ (೧೯೬೦) ಮತ್ತು ಉದಯಶಂಕರ (೧೯೬೨) ಎಂಬ ಇಬ್ಬರು ಗಂಡುಮಕ್ಕಳು ಇದ್ದಾರೆ. ಭೈರಪ್ಪನವರ ಸಾಹಿತ್ಯ ಸೃಷ್ಟಿಯು ಅವರು ಹೈಸ್ಕೂಲಿನಲ್ಲಿದ್ದಾಗ ಹಾಸ್ಟೆಲ್ ಮ್ಯಾಗಜೀನ್ಗೆ ಕೆಲವು ಕಥೆಗಳನ್ನು ಬರೆಯುವುದರಿಂದ ಪ್ರಾರಂಭವಾಯಿತು. ಇಂಟರ್ಮೀಡಿಯಟ್ ಓದುತ್ತಿದ್ದಾಗಲೇ ಗತಜನ್ಮ'ಎಂಬ ನೀಳ್ಗತೆ, ಭೀಮಕಾಯ'ಮತ್ತು ಬೆಳಕು ಮೂಡಿತು'ಎಂಬ ಎರಡು ಕಾದಂಬರಿಗಳನ್ನು ಬರೆದಿದ್ದರು. ಈ ಕೃತಿಗಳು ಅಪಕ್ವವಾಗಿದ್ದವು ಮತ್ತು ಅನಕೃ ಅವರ ಪ್ರಭಾವವಿತ್ತು ಎಂದು ಆ ಬಗ್ಗೆ ಹೇಳಿಕೊಂಡಿದ್ದಾರೆ. ಆದ್ದರಿಂದಲೇ ೧೯೬೧ರಲ್ಲಿ ಪ್ರಕಟವಾದ ಧರ್ಮಶ್ರೀ'ಯಿಂದ ಅವರ ಕಾದಂಬರಿಗಳನ್ನು ಹಲವರು ಪರಿಗಣಿಸಿದರೂ, ಭೈರಪ್ಪನವರ ಸಾಹಿತ್ಯದ ಹೆಜ್ಜೆಗಳನ್ನು ಗುರುತಿಸಲು ೧೯೫೫ರಲ್ಲಿ ಬರೆದ ಗತಜನ್ಮದಿಂದಲೇ ಆರಂಭಿಸಬೇಕಾಗುತ್ತದೆ. (ಅವರ ಕೃತಿಗಳ ಪಟ್ಟಿಯನ್ನು ಪ್ರತ್ಯೇಕವಾಗಿ ನೀಡಿದೆ) ಬದುಕು ಮತ್ತು ಅನುಭವಗಳ ಸಂಕೀರ್ಣತೆಯನ್ನು ಗ್ರಹಿಸಲು ಮತ್ತು ಸೃಜನಾತ್ಮಕವಾಗಿ ಅಭಿವ್ಯಕ್ತಿಪಡಿಸಲು ಸಾಹಿತ್ಯ ಪ್ರಕಾರಗಳಲ್ಲೆಲ್ಲಾ ಕಾದಂಬರಿ ಅತ್ಯಂತ ಉಪಯುಕ್ತ ಮಾಧ್ಯಮ ಎಂದು ತಿಳಿದಿದ್ದ ಭೈರಪ್ಪನವರು ಗತಜನ್ಮ'ಕೃತಿಯಿಂದ ಉತ್ತರ ಕಾಂಡ ದವರೆಗೆ ೨೬ ಕಾದಂಬರಿಗಳನ್ನು ಮತ್ತು ಭಿತ್ತಿ ಎಂಬ ಆತ್ಮ ಚರಿತ್ರೆಯನ್ನು ಬರೆದಿದ್ದಾರೆ. ಸಾಹಿತ್ಯ ವಿಮರ್ಶೆ ಮತ್ತು ಇತರ ತಾತ್ವಿಕ ಚಿಂತನೆಯ ಇತರ ಆರು ಕೃತಿಗಳನ್ನು ಪ್ರಕಟಿಸಿದ್ದಾರೆ. ಅವರ ಕೃತಿಗಳು ಬಹು ಮುದ್ರಣಗಳನ್ನು ಕಂಡು ಕನ್ನಡದ ಪ್ರಕಾಶನ ಇತಿಹಾಸದಲ್ಲಿ ದಾಖಲೆ ಬರೆದಿವೆ. ಹಲವಾರು ಕೃತಿಗಳು ಹಿಂದೀ, ಮರಾಠಿ, ಗುಜರಾತಿ, ಬಂಗಾಳಿ, ತಮಿಳು, ತೆಲುಗು ಮುಂತಾದ ಭಾರತೀಯ ಭಾಷೆಗಳಿಗೆ ಮತ್ತು ಇಂಗ್ಲಿಷಿಗೆ ಅನುವಾದಗೊಂಡು ಅಲ್ಲಿಯೂ ಅಪಾರ ಓದುಗರನ್ನು ಪಡೆದಿದ್ದಾರೆ. ಅವರ ವಂಶವೃಕ್ಷ, ತಬ್ಬಲಿಯು ನೀನಾದೆ ಮಗನೆ, ಮತದಾನ ಮತ್ತು ನಾಯಿ ನೆರಳು ಕಾದಂಬರಿಗಳು ಚಲನಚಿತ್ರಗಳಾಗಿ ಅಂತಾರಾಷ್ಟಿçÃಯ ಮನ್ನಣೆ ಪಡೆದಿವೆ. ಗೃಹಭಂಗ ಕಾದಂಬರಿಯನ್ನು ಆಧರಿಸಿ ಕನ್ನಡದಲ್ಲಿ ಮತ್ತು ದಾಟು ಆಧರಿಸಿ ಹಿಂದೀ ಭಾಷೆಯಲ್ಲಿ ದೂರದರ್ಶನದ ಚಿತ್ರಸರಣಿಗಳಾಗಿ ಪ್ರಸಾರಗೊಂಡಿವೆ. ಭೈರಪ್ಪನವರು ಕಾದಂಬರಿ ರಚನೆಗಾಗಿ ಆಯ್ದುಕೊಂಡ ವಸ್ತುಗಳ ವೈವಿಧ್ಯ ಅಗಾಧವಾದುದು. ಧರ್ಮದ ಸೂಕ್ಷö್ಮಗಳು, ಗಂಡು-ಹೆಣ್ಣಿನ ನಡುವಿನ ಪ್ರೇಮ-ಕಾಮ ಸಂಬಂಧ, ರಾಜಕೀಯ ಸ್ಥಿತ್ಯಂತರಗಳು, ಮತಾಂತರ, ವಿವಿಧ ಧರ್ಮ ಮತ್ತು ಸಂಸ್ಕೃತಿಯ ಸಂಘರ್ಷ, ವಿಧವಾ ವಿವಾಹ, ಮಹಾಕಾವ್ಯಗಳ ಪುನಾರಚನೆಯಿಂದ ಹಿಡಿದು ಸಮಕಾಲೀನ ಸಮಾಜದ ವಿವಿಧ ಸಾಮಾಜಿಕ ಅಂತಸ್ತುಗಳನ್ನು ಪ್ರತಿನಿಧಿಸುವ ವ್ಯಕ್ತಿಗಳ ತವಕ, ತಲ್ಲಣ ಮತ್ತು ಸಂಘರ್ಷಗಳನ್ನು ತಮ್ಮ ಕಾದಂಬರಿಗಳಲ್ಲಿ ವಿವರಪೂರ್ಣವಾಗಿ ಹಿಡಿದಿಟ್ಟಿದ್ದಾರೆ. ತಾವು ಆರಿಸಿಕೊಂಡ ವಸ್ತುವಿಗೆ ವಾಸ್ತವಿಕ ಆವರಣವನ್ನು ಕಟ್ಟಲು ಬರೆಯುವ ಪೂರ್ವದಲ್ಲಿ ಅವರು ಕ್ಷೇತ್ರಕಾರ್ಯದ ಮೂಲಕ ಅಧ್ಯಯನ ನಡೆಸುತ್ತಿದ್ದರು. ಕಾದಂಬರಿ ರಚನೆಗೆ ಮಾಹಿತಿ ಸಂಗ್ರಹಿಸಲು ಮತ್ತು ಅನುಭವ ಗಳಿಸಲು ಅಂಥ ಕ್ಷೇತ್ರಕಾರ್ಯವನ್ನು ಕೈಗೊಳ್ಳುತ್ತಿದ್ದ ಮೊದಲ ಬರಹಗಾರ ಕನ್ನಡದಲ್ಲಿ ಅವರೇ ಇರಬೇಕು. ಹಾಗಾಗಿಯೇ ಅವರು ಪರ್ವ ಕಾದಂಬರಿಯಲ್ಲಿ ಮಹಾಭಾರತದ ಕಾಲವನ್ನು ಪುನಾರಚಿಸಲು ಮಾಹಿತಿ ಸಂಗ್ರಹಣೆಗೆ ಮಹಾಭಾರತ ನಡೆದ ಸ್ಥಳಗಳಿಗೆ ವರ್ಷಗಳ ಕಾಲ ಭೇಟಿ ನೀಡಿದ್ದರು. ಸಾಹಿತ್ಯ ಕ್ಷೇತ್ರವನ್ನು ಬಿಟ್ಟರೆ ಅವರಿಗೆ ಆಸಕ್ತಿಯಿದ್ದ ವಿಷಯಗಳೆಂದರೆ ತತ್ತ್ವಶಾಸ್ತç, ಸಮಾಜಶಾಸ್ತç, ಮನಶ್ಯಾಸ್ತç, ನ್ಯಾಯ ಮೀಮಾಂಸೆ, ಸೌಂದರ್ಯ ಮೀಮಾಂಸೆ, ಇತಿಹಾಸ, ರಾಜಕೀಯ ಘಟನೆಗಳು, ಅರ್ಥಶಾಸ್ತç ತತ್ತ್ವಗಳು ಮತ್ತು ಮಾನವಜೀವನಶಾಸ್ತç ಇತ್ಯಾದಿ. ಈ ಎಲ್ಲ ಶಾಸ್ತçಗಳ ಅಧ್ಯಯನದ ಪ್ರಭಾವ ಅವರ ಕಾದಂಬರಿಗಳಲ್ಲಿ ಪರೋಕ್ಷವಾಗಿ ಪ್ರತಿಬಿಂಬಿತವಾಗಿರುವುದನ್ನು ಗಮನಿಸಬಹುದು. ಭೈರಪ್ಪನವರ ಪ್ರಕಟಿತ ಕಾದಂಬರಿಗಳನ್ನು ಅವಲೋಕಿಸಿದವರಿಗೆ ಅವರು ಕಾದಂಬರಿಯ ಓದನ್ನು ಲಘು ಮನರಂಜನೆಯ ಮಟ್ಟದಿಂದ ಅನುಭಾವ ಮತ್ತು ವೈಚಾರಿಕ ಜಿಜ್ಞಾಸೆಗೆ ಆಹ್ವಾನ ನೀಡುವ ಕೃತಿಯಾಗಿ ಪರಿವರ್ತಿಸಿರುವುದನ್ನು ಕಾಣಬಹುದು. ಚಿಂತನದ ಎಲ್ಲ ಹಂತಗಳನ್ನು ನಿರೂಪಿಸುವ ಗ್ರಂಥಸ್ಥ ಭಾಷೆಯಂತೆಯೇ ವರು ಪ್ರಾದೇಶಿಕ ಭಾಷೆಯನ್ನು ವೈವಿಧ್ಯಮಯವಾಗಿ, ಬಳಸಿರುವುದು ಇವರ ಕೃತಿಗಳ ವೈಶಿಷ್ಟ್ಯವಾಗಿದೆ. ಶ್ರೇಷ್ಠ ತತ್ತ್ವಶಾಸ್ತçಗ್ರಂಥಗಳು ಕಾದಂಬರಿ ರೂಪದಲ್ಲಿ ಕಾಣಿಸಿಕೊಂಡಿರುವ ರೀತಿಯಲ್ಲಿ ವೈಚಾರಿಕತೆಯು ದಟ್ಟವಾಗಿ, ವಿಪುಲವಾಗಿ ಚಿತ್ರಿತವಾಗಿದೆ. ಇವರ ಕಾದಂಬರಿ ಅಷ್ಟಾಗಿ ಕಲಾತ್ಮಕ ನಿರೂಪಣೆ ಆಗಿಲ್ಲ ಎಂಬ ಟೀಕೆಗಳಿದ್ದರೂ ಇಂಥ ಗಾಢ ಚಿಂತನೆ ಅಗಾಧ ಪ್ರಮಾಣದಲ್ಲಿ ಕಾದಂಬರಿಗಳಲ್ಲಿ ಬಳಸಿರುವುದು ಅವರ ಸಾಹಿತ್ಯದ ವಿಶಿಷ್ಟ ಗುರುತಾಗಿ ಉಳಿದಿದೆ. ಡಾ. ಭೈರಪ್ಪನವರನ್ನು ಅನೇಕ ರಾಷ್ಟಿçÃಯ, ಕರ್ನಾಟಕ ರಾಜ್ಯದ ಪ್ರಶಸ್ತಿಗಳಲ್ಲದೆ ಅನ್ಯ ರಾಜ್ಯಗಳ ಪ್ರಶಸ್ತಿಗಳು ಅರಸಿ ಬಂದಿವೆ. ಭಾರತ ಸರ್ಕಾರದ ಪದ್ಮಭೂಷಣ ಮತ್ತು ಪದ್ಮಶ್ರೀ ಹಾಗೂ ಪ್ರತಿಷ್ಠಿತ ಸರಸ್ವತಿ ಸಮ್ಮಾನ್ ಪ್ರಶಸ್ತಿ ಅವರಿಗೆ ಸಂದಿವೆ. ನಾಲ್ಕು ವಿಶ್ವವಿದ್ಯಾಲಯಗಳಿಂದ ಗೌರವ ಡಾಕ್ಟರೇಟ್ ಪದವಿ, ಪ್ರತಿಷ್ಠಿತ ನೃಪತುಂಗ ಪ್ರಶಸ್ತಿ ಮತ್ತು ಅಖೀಲ ಭಾರತ ಕನ್ನಡ ಸಾಹಿತ್ಯ ಸಮ್ಮೇಳನದ ಅಧ್ಯಕ್ಷತೆಯ ಗೌರವ ಅವರಿಗೆ ಸಂದಿದೆ. (ಪ್ರಶಸ್ತಿಗಳ ಪಟ್ಟಿಯನ್ನು ಪ್ರತ್ಯೇಕವಾಗಿ ನೀಡಿದೆ). ಕರ್ನಾಟಕ ಸರ್ಕಾರವು ಅವರ ಸಾಧನೆಯನ್ನು ಗೌರವಿಸಲು ಸೂಕ್ತ ಸ್ಮಾರಕ ನಿರ್ಮಾಣ ಮಾಡುವ ಭರವಸೆ ನೀಡಿದೆ. ಡಾ. ಎಸ್ ಎಲ್ ಭೈರಪ್ಪನವರ ಪ್ರಕಟಿತ ಕೃತಿಗಳು ಕಾದಂಬರಿಗಳು ೧. ಗತ ಜನ್ಮ ಮತ್ತೆರಡು ಕಥೆಗಳು (೧೯೫೫) ೨. ಭೀಮಕಾಯ (೧೯೫೮) ೩. ಬೆಳಕು ಮೂಡಿತು (೧೯೫೯) ೪. ಧರ್ಮಶ್ರೀ (೧೯೬೧) ೫. ದೂರ ಸರಿದರು (೧೯೬೨) ೬. ಮತದಾನ (೧೯೬೫) ೭. ವಂಶವೃಕ್ಷ (೧೯೬೫) ೮. ಜಲಪಾತ (೧೯೬೭) ೯. ನಾಯಿ ನೆರಳು (೧೯೬೮) ೧೦. ತಬ್ಬಲಿಯು ನೀನಾದೆ ಮಗನೆ (೧೯೬೮) ೧೧. ಗೃಹಭಂಗ (೧೯೭೦) ೧೨. ನಿರಾಕರಣ (೧೯೭೧) ೧೩. ಗ್ರಹಣ (೧೯೭೨) ೧೪. ದಾಟು (೧೯೭೩) ೧೫. ಅನ್ವೇಷಣೆ (೧೯೭೬) ೧೬. ಪರ್ವ (೧೯೭೯) ೧೭. ನೆಲೆ (೧೯೮೩) ೧೮. ಸಾಕ್ಷಿ (೧೯೮೬) ೧೯. ಅಂಚು (೧೯೯೦) ೨೦. ತಂತು (೧೯೯೩) ೨೧. ಸಾರ್ಥ (೧೯೯೮) ೨೨. ಮಂದ್ರ (೨೦೦೧) ೨೩. ಆವರಣ (೨೦೦೭) ೨೪. ಕವಲು (೨೦೧೦) ೨೫. ಯಾನ (೨೦೧೪) ೨೬. ಉತ್ತರಕಾಂಡ (೨೦೧೭) ಆತ್ಮಚರಿತ್ರೆ ಭಿತ್ತಿ (೧೯೯೬) ವಿಮರ್ಶೆ, ಇತರೆ ಸತ್ಯ ಮತ್ತು ಸೌಂದರ್ಯ (೧೯೬೬) (ಡಾಕ್ಟರೇಟ್ ಪ್ರಬಂಧ) ಸಾಹಿತ್ಯ ಮಟ್ಟು ಪ್ರತೀಕಾ (೧೯೬೭) ಕಥೆ ಮಟ್ಟು ಕಥಾವಸ್ತು (೧೯೬೯) ನಾನೇಕೆ ಬರೆಯುತ್ತೇನೆ? (೧೯೮೦) ಸಂದರ್ಭ : ಸಂವಾದ (೨೦೧೧) ಸಾಕ್ಷಿ ಪರ್ವ (೨೦೧೯) ಡಾ. ಎಸ್ ಎಲ್ ಭೈರಪ್ಪ ಅವರಿಗೆ ನೀಡಲಾದ ಪ್ರಶಸ್ತಿ, ಪುರಸ್ಕಾರಗಳು ರಾಷ್ಟಿçÃಯ ಪ್ರಶಸ್ತಿಗಳು ಪದ್ಮಭೂಷಣ (೨೦೨೩) ಪದ್ಮಶ್ರೀ (೨೦೧೬) ರಾಷ್ಟಿçÃಯ ಸಂಶೋಧನಾ ಪ್ರಾಧ್ಯಾಪಕ (ಭಾರತ ಸರ್ಕಾರ, ೨೦೧೪) ಸರಸ್ವತಿ ಸಮ್ಮಾನ್ (ಕೆ.ಕೆ. ಬಿರ್ಲಾ ಫೌಂಡೇಶನ್, ೨೦೧೧) ಕೇಂದ್ರ ಸಾಹಿತ್ಯ ಅಕಾಡೆಮಿ ಫೆಲೋಶಿಪ್ (೨೦೧೫) ಸಾಹಿತ್ಯ ಅಕಾಡೆಮಿ ಪ್ರಶಸ್ತಿ (ಭಾರತ ಸರ್ಕಾರ, ೧೯೭೫) ಬೇಂದ್ರೆ ರಾಷ್ಟಿçÃಯ ಪ್ರಶಸ್ತಿ ವಾಗ್ವಿಲಾಸಿನಿ ಪುರಸ್ಕಾರ (ದೀನನಾಥ ಸ್ಮಾರಕ ಪ್ರತಿಷ್ಠಾನ, ಪುಣೆ, ೨೦೧೨) ಎನ್ಟಿಆರ್ ರಾಷ್ಟಿçÃಯ ಸಾಹಿತ್ಯ ಪ್ರಶಸ್ತಿ (೨೦೦೭) ರಾಜ್ಯ ಪ್ರಶಸ್ತಿಗಳು ರಾಜ್ಯೋತ್ಸವ ಪ್ರಶಸ್ತಿ(ಕರ್ನಾಟಕ ಸರ್ಕಾರ ೧೯೮೧) ಕನ್ನಡ ವಿಶ್ವ ವಿದ್ಯಾಲಯದಿಂದ ನಾಡೋಜ ಗೌರವ (೨೦೧೧) ಗುಲ್ಬರ್ಗಾ ವಿಶ್ವವಿದ್ಯಾಲಯದಿಂದ ಗೌರವ ಡಾಕ್ಟರೇಟ್ (೨೦೦೭) ಮೈಸೂರು ವಿಶ್ವವಿದ್ಯಾಲಯದಿಂದ ಗೌರವ ಡಾಕ್ಟರೇಟ್ ಪದವಿ (೨೦೧೫) ಕರ್ನಾಟಕ ಕೇಂದ್ರ ವಿಶ್ವವಿದ್ಯಾಲಯದಿಂದ ಗೌರವ ಡಾಕ್ಟರೇಟ್ (೨೦೨೦) ನೃಪತುಂಗ ಪ್ರಶಸ್ತಿ (ಕನ್ನಡ ಸಾಹಿತ್ಯ ಪರಿಷತ್ತು ಮತ್ತು ಬಿಎಂಟಿಸಿ ಬೆಂಗಳೂರು, ೨೦೧೭) ಶ್ರೀ ಕೃಷ್ಣದೇವರಾಯ ಪ್ರಶಸ್ತಿ (ತೆಲುಗು ವಿಜ್ಞಾನ ಸಮಿತಿ, ೨೦೧೭) ಬೆಟಗೇರಿ ಕೃಷ್ಣಶರ್ಮ ಪ್ರಶಸ್ತಿ (೨೦೧೪) ಪಂಪ ಪ್ರಶಸ್ತಿ (೨೦೦೫) ಅಧ್ಯಕ್ಷರು, ಅಖಿಲ ಭಾರತ ಕನ್ನಡ ಸಾಹಿತ್ಯ ಸಮ್ಮೇಳನ, ಕನಕಪುರ (೧೯೯೯) ಕನ್ನಡ ಸಾಹಿತ್ಯ ಅಕಾಡೆಮಿ ಗೌರವ ಪ್ರಶಸ್ತಿ (ಕರ್ನಾಟಕ ಸರ್ಕಾರ, ೧೯೮೭) ಕಾದಂಬರಿ ಶಿಖರ ಎಸ್ ಎಲ್. ಭೈರಪ್ಪ ಡಾ.ಕೆ.ಪುಟ್ಟಸ್ವಾಮಿ ಕನ್ನಡದ ಸುಪ್ರಸಿದ್ಧ ಸಾಹಿತಿ ಮತ್ತು ಅಪಾರ ಓದುಗ ವಲಯವನ್ನು ಸೃಷ್ಟಿಸಿಕೊಂಡು ಜನಪ್ರಿಯತೆಯ ಶಿಖರ ತಲುಪಿದ್ದ ಡಾ.ಎಸ್ ಭೈರಪ್ಪನವರು ೨೦೨೫ ರ ಸೆಪ್ಟೆಂಬರ್ ೨೪ರಂದು ನಿಧನರಾದರು. ಅಂದು ಕನ್ನಡ ಕಾದಂಬರಿ ಕ್ಷೇತ್ರದ ಮಹಾನ್ ತಾರೆ ಅಸ್ತಂಗತರಾದರೆAದು ಸಾಹಿತ್ಯ ಲೋಕ ಮರುಗಿತು. ಸರ್ಕಾರದ ಸಕಲ ಗೌರವಗೊಳಡನೆ ಸಾವಿರಾರು ಅಭಿಮಾನಿಗಳ ಹಾಜರಿಯಲ್ಲಿ ಅವರ ಅಂತ್ಯಕ್ರಿಯೆ ನಡೆಯಿತು. ಕನ್ನಡದ ಕಾದಂಬರಿ ಕ್ಷೇತ್ರದ ಯುಗಪುರುಷ ಭೈರಪ್ಪನವರು ಇಹಲೋಕದಿಂದ ನಿರ್ಗಮಿಸಿದರೂ ತಮ್ಮ ಕೃತಿಗಳಲ್ಲಿ ಶಾಶ್ವತವಾಗಿ ಉಳಿಯಲಿದ್ದಾರೆ. ಕನ್ನಡ ಸಾಹಿತ್ಯ ಚರಿತ್ರೆಯಲ್ಲಿ ಕಾದಂಬರಿ ಪ್ರಕಾರಕ್ಕೆ ವಿಶಿಷ್ಟ ಸ್ಥಾನವಿದೆ. ಇಪ್ಪತ್ತನೆಯ ಶತಮಾನದಿಂದಲೇ ಆರಂಭವಾದ ಆಧುನಿಕ ಕಾದಂಬರಿ ನುಡಿಕಾರಿಕೆಯು ಓದುಗ ಬಳಗವನ್ನು ವಿಸ್ತರಿಸಲು ನೆರವಾಯಿತು. ಅಂತೆಯೇ ಇಪ್ಪತ್ತನೆಯ ಶತಮಾನವನ್ನು ಕಾದಂಬರಿ ಯುಗ'ಎಂದು ಕರೆಯುವುದುಂಟು. ಏಕೆಂದರೆ ಗಳಗನಾಥ-ವೆಂಕಟಾಚಾರ್ಯ ಅವರಿಂದ ಪ್ರಾರಂಭವಾದ ಕಾದಂಬರಿ ಸಾಹಿತ್ಯ ಪರಂಪರೆ ಭವ್ಯವಾಗಿ ಬೆಳೆದು ಗುಣ, ಗಾತ್ರ, ಸಂಖ್ಯೆಗಳಲ್ಲಿ ಹಿರಿಯ ಸ್ಥಾನ ಗಳಿಸಿದೆ. ಮಹಿಳೆಯರೂ ಈ ಕ್ಷೇತ್ರಕ್ಕೆ ಸಾಕಷ್ಟ ಕೊಡುಗೆ ನೀಡಿದ್ದಾರೆ. ಸ್ವಾತಂತ್ರ್ಯಪೂರ್ವದಲ್ಲಿ ಬಂದ ಕನ್ನಡ ಕಾದಂಬರಿಗಳು ಬೆಳವಣಿಗೆಯ ಹಂತದಲ್ಲಿ ಪ್ರಗತಿ ಸಾಧಿಸಿದರೂ ಸ್ವಾತಂತ್ರಾ್ಯನಂತರದ ದಶಕಗಳಲ್ಲಿ ಕಾದಂಬರಿಯ ವಸ್ತು, ತಂತ್ರ, ಭಾಷೆ, ನಿರೂಪಣೆ ಮೊದಲಾದವುಗಳಲ್ಲಿ ಲೇಖಕರು ವಿನೂತನ ಸಾಧನೆಗಳನ್ನು ನಡೆಸಿ ವಿಕ್ರಮ ಗಳಿಸಿದ್ದಾರೆ. ಕಾದಂಬರಿ ಕ್ಷೇತ್ರದಲ್ಲಿ ಸ್ವಾತಂತ್ರೊö್ಯÃತ್ತರ ಕಾಲದಲ್ಲಿ ಅದ್ಭುತ ಸಾಧನೆ ಮಾಡಿ ಕನ್ನಡಕ್ಕೆ ಶ್ರೇಷ್ಠ ಕಾದಂಬರಿಗಳನ್ನು ನೀಡಿದ ಅಗ್ರಗಣ್ಯರಲ್ಲಿ ಡಾ.ಎಸ್ ಎಲ್ ಭೈರಪ್ಪನವರು ಸಹ ಒಬ್ಬರು. ಅಲ್ಲದೆ ವ್ಯಾಪಕ ಓದುಗ ಬಳಗವನ್ನು ಪಡೆದವರು. ಸಾಹಿತ್ಯದ ಪ್ರಚಲಿತ ಯಾವುದೇ ಪಂಥಕ್ಕೂ ಸೇರದ ಅವರು ಸಾಹಿತ್ಯಕ್ಕೆ ನಿಷ್ಠರಾಗಿ ಕೃತಿ ರಚನೆ ಮಾಡಿದರು. ಕಾದಂಬರಿ ಕ್ಷೇತ್ರದಲ್ಲಿ ತಮ್ಮದೇ ಆದ ಹಾದಿಯೋದನ್ನು ನಿರ್ಮಿಸಿದ ಭೈರಪ್ಪನವರು ಕನ್ನಡಕ್ಕೆ ಅನೇಕ ಗಟ್ಟಿ ಕಾದಂಬರಿಗಳನ್ನು ನೀಡಿದ್ದಾರೆ. ಹಲವು ಭಾರತೀಯ ಭಾಷೆಗಳಿಗೆ ಅವರ ಕೃತಿಗಳು ಅನುವಾದಗೊಂಡು ಭಾರತದ ಅನ್ಯಭಾಷೆಯ ಓದುಗರಿಗೂ ಚಿರಪರಿಚಿತರಾಗಿ ಕನ್ನಡದ ಸಮರ್ಥ ಸಾಹಿತ್ಯ ರಾಯಭಾರಿಯಾಗಿ ಪ್ರಸಿದ್ಧಿ ಪಡೆದಿದ್ದಾರೆ. ಭೈರಪ್ಪನವರು ಶಾಲಾ ದಾಖಲೆಗಳ ಪ್ರಕಾರ ಜನಿಸಿದ್ದು ೧೯೩೪ರ ಜುಲೈ ೨೪ರಂದು, ಹಾಸನ ಜಿಲ್ಲೆಯ ಚನ್ನರಾಯಪಟ್ಟಣದ ಸಂತೇಶಿವರ ಗ್ರಾಮದಲ್ಲಿ. ಲಿಂಗಣ್ಣಯ್ಯ ಮತ್ತು ಗೌರಮ್ಮ ದಂಪತಿಗಳಿಗೆ ಎರಡನೇ ಮಗನಾಗಿ ಜನಿಸಿದ ಇವರು ಪ್ರಾಥಮಿಕ ವಿದ್ಯಾಭ್ಯಾಸವನ್ನು ತಾವು ಹುಟ್ಟಿದ ಹಳ್ಳಿಯಲ್ಲಿ ಹಾಗೂ ಅದರ ಸುತ್ತಮುತ್ತ ಪ್ರದೇಶಗಳಲ್ಲಿ ಸಾಗಿಸಿದರು. ಬಾಲ್ಯದಲ್ಲಿಯೇ ತಾಯಿಯನ್ನು ಕಳೆದು ಕೊಂಡು ಹತ್ತಾರು ರೀತಿಗಳಲ್ಲಿ ಕಷ್ಟಪಟ್ಟು ವಿದ್ಯಾಭ್ಯಾಸವನ್ನು ಮುಂದುವರೆಸಿದರು. ವಿದ್ಯಾಭ್ಯಾಸ ಕಾಲದಲ್ಲಿ ಹಾಗೂ ಆನಂತರ ನಾನಾ ರಂಗಗಳಲ್ಲಿ ದುಡಿದು ಜೀವನಾನುಭವಗಳನ ಗಳಿಸಿದರು. ಮೈಸೂರಿನಲ್ಲಿ ಶಾರದಾ ವಿಲಾಸ ಪ್ರೌಢಶಾಲೆಯಲ್ಲಿ ಓದಿದ ನಂತರ ಮಹಾರಾಜಾ ಕಾಲೇಜಿನ ವಿದ್ಯಾರ್ಥಿಯಾಗಿ ೧೯೫೭ರಲ್ಲಿ ಬಿ.ಎ.(ಆನರ್ಸ್) ಪದವಿ ಗಳಿಸಿದರು. ೧೯೫೮ರಲ್ಲಿ ಮೈಸೂರು ವಿಶ್ವವಿದ್ಯಾನಿಲಯದಿಂದ ತತ್ವಶಾಸ್ತçದ ಎಂ.ಎ. ಪದವಿಯಲ್ಲಿ ಮೊದಲ ಸ್ಥಾನಗಳಿಸಿ ಎರಡು ಸುವರ್ಣ ಪದಕಗಳನ್ನು ಪಡೆದರು. ಬರೋಡಾದ ಮಹಾರಾಜ ಸಯ್ಯಾಜಿರಾವ್ ವಿಶ್ವ ವಿದ್ಯಾನಿಲಯದಿಂದ ಸತ್ಯ ಮತ್ತು ಸೌಂದರ್ಯ'ಎಂಬ ಮಹಾ ಪ್ರಬಂಧಕ್ಕಾಗಿ ಡಾಕ್ಟರೇಟ್ ಪದವಿ ಗಳಿಸಿದರು. ವಿದ್ಯಾಭ್ಯಾಸದ ನಂತರ ಹುಬ್ಬಳ್ಳಿಯ ಕಾಡುಸಿದ್ಧೇಶ್ವರ ಕಾಲೇಜಿನಲ್ಲಿ ತರ್ಕಶಾಸ್ತç ಮತ್ತು ಮನಶ್ಯಾಸ್ತçದ ಅಧ್ಯಾಪಕರಾಗಿ (೧೯೫೮-೬೦) ಅನಂತರ ೧೯೬೦ ರಿಂದ ೧೯೬೬ ರ ವರೆಗೆ ಗುಜರಾತಿನ ಸರ್ದಾರ್ ಪಟೇಲ್ ವಿಶ್ವವಿದ್ಯಾನಿಲಯದಲ್ಲಿ ತತ್ತ್ವಶಾಸ್ತçದ ಉಪನ್ಯಾಸಕರಾಗಿ ಸೇವೆ ಸಲ್ಲಿಸಿದರು. ೧೯೬೭ ರಿಂದ ೧೯೭೧ ರ ವರೆಗೆ ದೆಹಲಿಯ ರಾಷ್ಟಿçÃಯ ಶಿಕ್ಷಣ ಮತ್ತು ತರಬೇತಿ ಸಂಸ್ಥೆಯಲ್ಲಿ ಶಿಕ್ಷಣ ಮೀಮಾಂಸಾ ವಿಷಯದಲ್ಲಿ ಉಪಪ್ರಾಧ್ಯಾಪಕರಾಗಿ ಸೇವೆಸಲ್ಲಿಸಿದ ನಂತರ ಮೈಸೂರು ವಿಶ್ವವಿದ್ಯಾನಿಲಯದ ಪ್ರಾದೇಶಿಕ ಶಿಕ್ಷಣ ಕಾಲೇಜಿನಲ್ಲಿ ಈಗ ತತ್ತ್ವಶಾಸ್ತç ಮತ್ತು ಶಿಕ್ಷಣಶಾಸ್ತçದ ಪ್ರಾಧ್ಯಾಪಕರಾಗಿ ಅಲ್ಲಿಯೇ ವೃತ್ತಿಬದುಕನ್ನು ಪೂರ್ಣಗೊಳಿಸಿದರು. ೧೯೫೮ರಲ್ಲಿ ಸರಸ್ವತಿ ಅವರನ್ನು ವಿವಾಹವಾದ ಇವರಿಗೆ ರವಿಶಂಕರ (೧೯೬೦) ಮತ್ತು ಉದಯಶಂಕರ (೧೯೬೨) ಎಂಬ ಇಬ್ಬರು ಗಂಡುಮಕ್ಕಳು ಇದ್ದಾರೆ. ಭೈರಪ್ಪನವರ ಸಾಹಿತ್ಯ ಸೃಷ್ಟಿಯು ಅವರು ಹೈಸ್ಕೂಲಿನಲ್ಲಿದ್ದಾಗ ಹಾಸ್ಟೆಲ್ ಮ್ಯಾಗಜೀನ್ಗೆ ಕೆಲವು ಕಥೆಗಳನ್ನು ಬರೆಯುವುದರಿಂದ ಪ್ರಾರಂಭವಾಯಿತು. ಇಂಟರ್ಮೀಡಿಯಟ್ ಓದುತ್ತಿದ್ದಾಗಲೇ ಗತಜನ್ಮ'ಎಂಬ ನೀಳ್ಗತೆ, ಭೀಮಕಾಯ'ಮತ್ತು ಬೆಳಕು ಮೂಡಿತು'ಎಂಬ ಎರಡು ಕಾದಂಬರಿಗಳನ್ನು ಬರೆದಿದ್ದರು. ಈ ಕೃತಿಗಳು ಅಪಕ್ವವಾಗಿದ್ದವು ಮತ್ತು ಅನಕೃ ಅವರ ಪ್ರಭಾವವಿತ್ತು ಎಂದು ಆ ಬಗ್ಗೆ ಹೇಳಿಕೊಂಡಿದ್ದಾರೆ. ಆದ್ದರಿಂದಲೇ ೧೯೬೧ರಲ್ಲಿ ಪ್ರಕಟವಾದ ಧರ್ಮಶ್ರೀ'ಯಿಂದ ಅವರ ಕಾದಂಬರಿಗಳನ್ನು ಹಲವರು ಪರಿಗಣಿಸಿದರೂ, ಭೈರಪ್ಪನವರ ಸಾಹಿತ್ಯದ ಹೆಜ್ಜೆಗಳನ್ನು ಗುರುತಿಸಲು ೧೯೫೫ರಲ್ಲಿ ಬರೆದ ಗತಜನ್ಮದಿಂದಲೇ ಆರಂಭಿಸಬೇಕಾಗುತ್ತದೆ. (ಅವರ ಕೃತಿಗಳ ಪಟ್ಟಿಯನ್ನು ಪ್ರತ್ಯೇಕವಾಗಿ ನೀಡಿದೆ) ಬದುಕು ಮತ್ತು ಅನುಭವಗಳ ಸಂಕೀರ್ಣತೆಯನ್ನು ಗ್ರಹಿಸಲು ಮತ್ತು ಸೃಜನಾತ್ಮಕವಾಗಿ ಅಭಿವ್ಯಕ್ತಿಪಡಿಸಲು ಸಾಹಿತ್ಯ ಪ್ರಕಾರಗಳಲ್ಲೆಲ್ಲಾ ಕಾದಂಬರಿ ಅತ್ಯಂತ ಉಪಯುಕ್ತ ಮಾಧ್ಯಮ ಎಂದು ತಿಳಿದಿದ್ದ ಭೈರಪ್ಪನವರು ಗತಜನ್ಮ'ಕೃತಿಯಿಂದ ಉತ್ತರ ಕಾಂಡ ದವರೆಗೆ ೨೬ ಕಾದಂಬರಿಗಳನ್ನು ಮತ್ತು ಭಿತ್ತಿ ಎಂಬ ಆತ್ಮ ಚರಿತ್ರೆಯನ್ನು ಬರೆದಿದ್ದಾರೆ. ಸಾಹಿತ್ಯ ವಿಮರ್ಶೆ ಮತ್ತು ಇತರ ತಾತ್ವಿಕ ಚಿಂತನೆಯ ಇತರ ಆರು ಕೃತಿಗಳನ್ನು ಪ್ರಕಟಿಸಿದ್ದಾರೆ. ಅವರ ಕೃತಿಗಳು ಬಹು ಮುದ್ರಣಗಳನ್ನು ಕಂಡು ಕನ್ನಡದ ಪ್ರಕಾಶನ ಇತಿಹಾಸದಲ್ಲಿ ದಾಖಲೆ ಬರೆದಿವೆ. ಹಲವಾರು ಕೃತಿಗಳು ಹಿಂದೀ, ಮರಾಠಿ, ಗುಜರಾತಿ, ಬಂಗಾಳಿ, ತಮಿಳು, ತೆಲುಗು ಮುಂತಾದ ಭಾರತೀಯ ಭಾಷೆಗಳಿಗೆ ಮತ್ತು ಇಂಗ್ಲಿಷಿಗೆ ಅನುವಾದಗೊಂಡು ಅಲ್ಲಿಯೂ ಅಪಾರ ಓದುಗರನ್ನು ಪಡೆದಿದ್ದಾರೆ. ಅವರ ವಂಶವೃಕ್ಷ, ತಬ್ಬಲಿಯು ನೀನಾದೆ ಮಗನೆ, ಮತದಾನ ಮತ್ತು ನಾಯಿ ನೆರಳು ಕಾದಂಬರಿಗಳು ಚಲನಚಿತ್ರಗಳಾಗಿ ಅಂತಾರಾಷ್ಟಿçÃಯ ಮನ್ನಣೆ ಪಡೆದಿವೆ. ಗೃಹಭಂಗ ಕಾದಂಬರಿಯನ್ನು ಆಧರಿಸಿ ಕನ್ನಡದಲ್ಲಿ ಮತ್ತು ದಾಟು ಆಧರಿಸಿ ಹಿಂದೀ ಭಾಷೆಯಲ್ಲಿ ದೂರದರ್ಶನದ ಚಿತ್ರಸರಣಿಗಳಾಗಿ ಪ್ರಸಾರಗೊಂಡಿವೆ. ಭೈರಪ್ಪನವರು ಕಾದಂಬರಿ ರಚನೆಗಾಗಿ ಆಯ್ದುಕೊಂಡ ವಸ್ತುಗಳ ವೈವಿಧ್ಯ ಅಗಾಧವಾದುದು. ಧರ್ಮದ ಸೂಕ್ಷö್ಮಗಳು, ಗಂಡು-ಹೆಣ್ಣಿನ ನಡುವಿನ ಪ್ರೇಮ-ಕಾಮ ಸಂಬಂಧ, ರಾಜಕೀಯ ಸ್ಥಿತ್ಯಂತರಗಳು, ಮತಾಂತರ, ವಿವಿಧ ಧರ್ಮ ಮತ್ತು ಸಂಸ್ಕೃತಿಯ ಸಂಘರ್ಷ, ವಿಧವಾ ವಿವಾಹ, ಮಹಾಕಾವ್ಯಗಳ ಪುನಾರಚನೆಯಿಂದ ಹಿಡಿದು ಸಮಕಾಲೀನ ಸಮಾಜದ ವಿವಿಧ ಸಾಮಾಜಿಕ ಅಂತಸ್ತುಗಳನ್ನು ಪ್ರತಿನಿಧಿಸುವ ವ್ಯಕ್ತಿಗಳ ತವಕ, ತಲ್ಲಣ ಮತ್ತು ಸಂಘರ್ಷಗಳನ್ನು ತಮ್ಮ ಕಾದಂಬರಿಗಳಲ್ಲಿ ವಿವರಪೂರ್ಣವಾಗಿ ಹಿಡಿದಿಟ್ಟಿದ್ದಾರೆ. ತಾವು ಆರಿಸಿಕೊಂಡ ವಸ್ತುವಿಗೆ ವಾಸ್ತವಿಕ ಆವರಣವನ್ನು ಕಟ್ಟಲು ಬರೆಯುವ ಪೂರ್ವದಲ್ಲಿ ಅವರು ಕ್ಷೇತ್ರಕಾರ್ಯದ ಮೂಲಕ ಅಧ್ಯಯನ ನಡೆಸುತ್ತಿದ್ದರು. ಕಾದಂಬರಿ ರಚನೆಗೆ ಮಾಹಿತಿ ಸಂಗ್ರಹಿಸಲು ಮತ್ತು ಅನುಭವ ಗಳಿಸಲು ಅಂಥ ಕ್ಷೇತ್ರಕಾರ್ಯವನ್ನು ಕೈಗೊಳ್ಳುತ್ತಿದ್ದ ಮೊದಲ ಬರಹಗಾರ ಕನ್ನಡದಲ್ಲಿ ಅವರೇ ಇರಬೇಕು. ಹಾಗಾಗಿಯೇ ಅವರು ಪರ್ವ ಕಾದಂಬರಿಯಲ್ಲಿ ಮಹಾಭಾರತದ ಕಾಲವನ್ನು ಪುನಾರಚಿಸಲು ಮಾಹಿತಿ ಸಂಗ್ರಹಣೆಗೆ ಮಹಾಭಾರತ ನಡೆದ ಸ್ಥಳಗಳಿಗೆ ವರ್ಷಗಳ ಕಾಲ ಭೇಟಿ ನೀಡಿದ್ದರು. ಸಾಹಿತ್ಯ ಕ್ಷೇತ್ರವನ್ನು ಬಿಟ್ಟರೆ ಅವರಿಗೆ ಆಸಕ್ತಿಯಿದ್ದ ವಿಷಯಗಳೆಂದರೆ ತತ್ತ್ವಶಾಸ್ತç, ಸಮಾಜಶಾಸ್ತç, ಮನಶ್ಯಾಸ್ತç, ನ್ಯಾಯ ಮೀಮಾಂಸೆ, ಸೌಂದರ್ಯ ಮೀಮಾಂಸೆ, ಇತಿಹಾಸ, ರಾಜಕೀಯ ಘಟನೆಗಳು, ಅರ್ಥಶಾಸ್ತç ತತ್ತ್ವಗಳು ಮತ್ತು ಮಾನವಜೀವನಶಾಸ್ತç ಇತ್ಯಾದಿ. ಈ ಎಲ್ಲ ಶಾಸ್ತçಗಳ ಅಧ್ಯಯನದ ಪ್ರಭಾವ ಅವರ ಕಾದಂಬರಿಗಳಲ್ಲಿ ಪರೋಕ್ಷವಾಗಿ ಪ್ರತಿಬಿಂಬಿತವಾಗಿರುವುದನ್ನು ಗಮನಿಸಬಹುದು. ಭೈರಪ್ಪನವರ ಪ್ರಕಟಿತ ಕಾದಂಬರಿಗಳನ್ನು ಅವಲೋಕಿಸಿದವರಿಗೆ ಅವರು ಕಾದಂಬರಿಯ ಓದನ್ನು ಲಘು ಮನರಂಜನೆಯ ಮಟ್ಟದಿಂದ ಅನುಭಾವ ಮತ್ತು ವೈಚಾರಿಕ ಜಿಜ್ಞಾಸೆಗೆ ಆಹ್ವಾನ ನೀಡುವ ಕೃತಿಯಾಗಿ ಪರಿವರ್ತಿಸಿರುವುದನ್ನು ಕಾಣಬಹುದು. ಚಿಂತನದ ಎಲ್ಲ ಹಂತಗಳನ್ನು ನಿರೂಪಿಸುವ ಗ್ರಂಥಸ್ಥ ಭಾಷೆಯಂತೆಯೇ ವರು ಪ್ರಾದೇಶಿಕ ಭಾಷೆಯನ್ನು ವೈವಿಧ್ಯಮಯವಾಗಿ, ಬಳಸಿರುವುದು ಇವರ ಕೃತಿಗಳ ವೈಶಿಷ್ಟ್ಯವಾಗಿದೆ. ಶ್ರೇಷ್ಠ ತತ್ತ್ವಶಾಸ್ತçಗ್ರಂಥಗಳು ಕಾದಂಬರಿ ರೂಪದಲ್ಲಿ ಕಾಣಿಸಿಕೊಂಡಿರುವ ರೀತಿಯಲ್ಲಿ ವೈಚಾರಿಕತೆಯು ದಟ್ಟವಾಗಿ, ವಿಪುಲವಾಗಿ ಚಿತ್ರಿತವಾಗಿದೆ. ಇವರ ಕಾದಂಬರಿ ಅಷ್ಟಾಗಿ ಕಲಾತ್ಮಕ ನಿರೂಪಣೆ ಆಗಿಲ್ಲ ಎಂಬ ಟೀಕೆಗಳಿದ್ದರೂ ಇಂಥ ಗಾಢ ಚಿಂತನೆ ಅಗಾಧ ಪ್ರಮಾಣದಲ್ಲಿ ಕಾದಂಬರಿಗಳಲ್ಲಿ ಬಳಸಿರುವುದು ಅವರ ಸಾಹಿತ್ಯದ ವಿಶಿಷ್ಟ ಗುರುತಾಗಿ ಉಳಿದಿದೆ. ಡಾ. ಭೈರಪ್ಪನವರನ್ನು ಅನೇಕ ರಾಷ್ಟಿçÃಯ, ಕರ್ನಾಟಕ ರಾಜ್ಯದ ಪ್ರಶಸ್ತಿಗಳಲ್ಲದೆ ಅನ್ಯ ರಾಜ್ಯಗಳ ಪ್ರಶಸ್ತಿಗಳು ಅರಸಿ ಬಂದಿವೆ. ಭಾರತ ಸರ್ಕಾರದ ಪದ್ಮಭೂಷಣ ಮತ್ತು ಪದ್ಮಶ್ರೀ ಹಾಗೂ ಪ್ರತಿಷ್ಠಿತ ಸರಸ್ವತಿ ಸಮ್ಮಾನ್ ಪ್ರಶಸ್ತಿ ಅವರಿಗೆ ಸಂದಿವೆ. ನಾಲ್ಕು ವಿಶ್ವವಿದ್ಯಾಲಯಗಳಿಂದ ಗೌರವ ಡಾಕ್ಟರೇಟ್ ಪದವಿ, ಪ್ರತಿಷ್ಠಿತ ನೃಪತುಂಗ ಪ್ರಶಸ್ತಿ ಮತ್ತು ಅಖೀಲ ಭಾರತ ಕನ್ನಡ ಸಾಹಿತ್ಯ ಸಮ್ಮೇಳನದ ಅಧ್ಯಕ್ಷತೆಯ ಗೌರವ ಅವರಿಗೆ ಸಂದಿದೆ. (ಪ್ರಶಸ್ತಿಗಳ ಪಟ್ಟಿಯನ್ನು ಪ್ರತ್ಯೇಕವಾಗಿ ನೀಡಿದೆ). ಕರ್ನಾಟಕ ಸರ್ಕಾರವು ಅವರ ಸಾಧನೆಯನ್ನು ಗೌರವಿಸಲು ಸೂಕ್ತ ಸ್ಮಾರಕ ನಿರ್ಮಾಣ ಮಾಡುವ ಭರವಸೆ ನೀಡಿದೆ. ಡಾ. ಎಸ್ ಎಲ್ ಭೈರಪ್ಪನವರ ಪ್ರಕಟಿತ ಕೃತಿಗಳು ಕಾದಂಬರಿಗಳು ೧. ಗತ ಜನ್ಮ ಮತ್ತೆರಡು ಕಥೆಗಳು (೧೯೫೫) ೨. ಭೀಮಕಾಯ (೧೯೫೮) ೩. ಬೆಳಕು ಮೂಡಿತು (೧೯೫೯) ೪. ಧರ್ಮಶ್ರೀ (೧೯೬೧) ೫. ದೂರ ಸರಿದರು (೧೯೬೨) ೬. ಮತದಾನ (೧೯೬೫) ೭. ವಂಶವೃಕ್ಷ (೧೯೬೫) ೮. ಜಲಪಾತ (೧೯೬೭) ೯. ನಾಯಿ ನೆರಳು (೧೯೬೮) ೧೦. ತಬ್ಬಲಿಯು ನೀನಾದೆ ಮಗನೆ (೧೯೬೮) ೧೧. ಗೃಹಭಂಗ (೧೯೭೦) ೧೨. ನಿರಾಕರಣ (೧೯೭೧) ೧೩. ಗ್ರಹಣ (೧೯೭೨) ೧೪. ದಾಟು (೧೯೭೩) ೧೫. ಅನ್ವೇಷಣೆ (೧೯೭೬) ೧೬. ಪರ್ವ (೧೯೭೯) ೧೭. ನೆಲೆ (೧೯೮೩) ೧೮. ಸಾಕ್ಷಿ (೧೯೮೬) ೧೯. ಅಂಚು (೧೯೯೦) ೨೦. ತಂತು (೧೯೯೩) ೨೧. ಸಾರ್ಥ (೧೯೯೮) ೨೨. ಮಂದ್ರ (೨೦೦೧) ೨೩. ಆವರಣ (೨೦೦೭) ೨೪. ಕವಲು (೨೦೧೦) ೨೫. ಯಾನ (೨೦೧೪) ೨೬. ಉತ್ತರಕಾಂಡ (೨೦೧೭) ಆತ್ಮಚರಿತ್ರೆ ಭಿತ್ತಿ (೧೯೯೬) ವಿಮರ್ಶೆ, ಇತರೆ ಸತ್ಯ ಮತ್ತು ಸೌಂದರ್ಯ (೧೯೬೬) (ಡಾಕ್ಟರೇಟ್ ಪ್ರಬಂಧ) ಸಾಹಿತ್ಯ ಮಟ್ಟು ಪ್ರತೀಕಾ (೧೯೬೭) ಕಥೆ ಮಟ್ಟು ಕಥಾವಸ್ತು (೧೯೬೯) ನಾನೇಕೆ ಬರೆಯುತ್ತೇನೆ? (೧೯೮೦) ಸಂದರ್ಭ : ಸಂವಾದ (೨೦೧೧) ಸಾಕ್ಷಿ ಪರ್ವ (೨೦೧೯) ಡಾ. ಎಸ್ ಎಲ್ ಭೈರಪ್ಪ ಅವರಿಗೆ ನೀಡಲಾದ ಪ್ರಶಸ್ತಿ, ಪುರಸ್ಕಾರಗಳು ರಾಷ್ಟಿçÃಯ ಪ್ರಶಸ್ತಿಗಳು ಪದ್ಮಭೂಷಣ (೨೦೨೩) ಪದ್ಮಶ್ರೀ (೨೦೧೬) ರಾಷ್ಟಿçÃಯ ಸಂಶೋಧನಾ ಪ್ರಾಧ್ಯಾಪಕ (ಭಾರತ ಸರ್ಕಾರ, ೨೦೧೪) ಸರಸ್ವತಿ ಸಮ್ಮಾನ್ (ಕೆ.ಕೆ. ಬಿರ್ಲಾ ಫೌಂಡೇಶನ್, ೨೦೧೧) ಕೇಂದ್ರ ಸಾಹಿತ್ಯ ಅಕಾಡೆಮಿ ಫೆಲೋಶಿಪ್ (೨೦೧೫) ಸಾಹಿತ್ಯ ಅಕಾಡೆಮಿ ಪ್ರಶಸ್ತಿ (ಭಾರತ ಸರ್ಕಾರ, ೧೯೭೫) ಬೇಂದ್ರೆ ರಾಷ್ಟಿçÃಯ ಪ್ರಶಸ್ತಿ ವಾಗ್ವಿಲಾಸಿನಿ ಪುರಸ್ಕಾರ (ದೀನನಾಥ ಸ್ಮಾರಕ ಪ್ರತಿಷ್ಠಾನ, ಪುಣೆ, ೨೦೧೨) ಎನ್ಟಿಆರ್ ರಾಷ್ಟಿçÃಯ ಸಾಹಿತ್ಯ ಪ್ರಶಸ್ತಿ (೨೦೦೭) ರಾಜ್ಯ ಪ್ರಶಸ್ತಿಗಳು ರಾಜ್ಯೋತ್ಸವ ಪ್ರಶಸ್ತಿ(ಕರ್ನಾಟಕ ಸರ್ಕಾರ ೧೯೮೧) ಕನ್ನಡ ವಿಶ್ವ ವಿದ್ಯಾಲಯದಿಂದ ನಾಡೋಜ ಗೌರವ (೨೦೧೧) ಗುಲ್ಬರ್ಗಾ ವಿಶ್ವವಿದ್ಯಾಲಯದಿಂದ ಗೌರವ ಡಾಕ್ಟರೇಟ್ (೨೦೦೭) ಮೈಸೂರು ವಿಶ್ವವಿದ್ಯಾಲಯದಿಂದ ಗೌರವ ಡಾಕ್ಟರೇಟ್ ಪದವಿ (೨೦೧೫) ಕರ್ನಾಟಕ ಕೇಂದ್ರ ವಿಶ್ವವಿದ್ಯಾಲಯದಿಂದ ಗೌರವ ಡಾಕ್ಟರೇಟ್ (೨೦೨೦) ನೃಪತುಂಗ ಪ್ರಶಸ್ತಿ (ಕನ್ನಡ ಸಾಹಿತ್ಯ ಪರಿಷತ್ತು ಮತ್ತು ಬಿಎಂಟಿಸಿ ಬೆಂಗಳೂರು, ೨೦೧೭) ಶ್ರೀ ಕೃಷ್ಣದೇವರಾಯ ಪ್ರಶಸ್ತಿ (ತೆಲುಗು ವಿಜ್ಞಾನ ಸಮಿತಿ, ೨೦೧೭) ಬೆಟಗೇರಿ ಕೃಷ್ಣಶರ್ಮ ಪ್ರಶಸ್ತಿ (೨೦೧೪) ಪಂಪ ಪ್ರಶಸ್ತಿ (೨೦೦೫) ಅಧ್ಯಕ್ಷರು, ಅಖಿಲ ಭಾರತ ಕನ್ನಡ ಸಾಹಿತ್ಯ ಸಮ್ಮೇಳನ, ಕನಕಪುರ (೧೯೯೯)",
  "author": "Unknown Author",
  "newsImage": "https://diprstorageindia.blob.core.windows.net/newsarticles/1761711930490-Screenshot_2025-10-29_095337.png",
  "publishedAt": "2025-11-07T18:13:12.551427Z",
  "magazineType": "magazine",
  "newsType": "articles"
}